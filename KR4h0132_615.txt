# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:42.272254
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百十五
<pb:KR4h0132_WYG_615-1a>¶
欽定四庫全書¶
　文章辨體彚選巻六百十五¶
　　　　　　　　　　　　明　賀復徴　編¶
記五十六(變體/寓體)¶
　　醉鄉記(唐王績/)¶
醉之鄉去中國不知其幾千里也其土曠然無涯無丘¶
陵阪險其氣和平一揆無晦明寒暑其俗大同無邑居¶
聚落其人甚精無愛憎喜怒吸風飲露不食五穀其寢¶
<pb:KR4h0132_WYG_615-1b>¶
于于其行徐徐與鳥獸魚鼈雜處不知有舟車器械之¶
用昔者黄帝氏嘗獲遊其都歸而杳然喪其天下以為¶
結繩之政已薄矣降及堯舜作為千鍾百壺之獻因姑¶
射神人以假道葢至其邊鄙終身太平禹湯立法禮繁¶
樂雜數十代與醉鄉隔其臣羲和棄甲子而逃冀臻其¶
鄉失路而道夭故天下遂不寧至乎末孫桀紂怒而昇¶
其糟丘階級千仞南向而望卒不見醉鄉武王得志於¶
世乃命公旦立酒人氏之職典司五齊拓土七千里僅¶
<pb:KR4h0132_WYG_615-2a>¶
與醉鄉達焉三十年刑措不用下迨幽厲迄乎秦漢中¶
國䘮亂遂與醉鄉絶而臣下之愛道者徃徃竊至焉阮¶
嗣宗陶淵明等十數人並逰於醉鄉没身不返死塟其¶
壤中國以為酒仙云嗟乎醉鄉氏之俗豈古華胥氏之¶
國乎何其淳寂也如是余將逰焉故為之記¶
　　睡鄉記(蘇軾/)¶
睡鄉之境葢與齊州接而齊州之民無知者其政甚淳¶
其俗甚均其土平夷廣大無東西南北其人安恬舒適¶
<pb:KR4h0132_WYG_615-2b>¶
無疾痛札癘昏然不生七情茫然不交萬事蕩然不知¶
天地日月不絲不穀佚卧而自足不車不舟極意而逺¶
逰冬而絺夏而纊不知其有寒暑得而悲失而喜不知¶
其有利害以為凡其目見者皆妄也昔黄帝聞而樂之¶
閒居齋心服形三月弗獲其治疲而睡葢至其鄉既寢¶
厭其國之多事也召二臣而告之凡二十有八年而天¶
下大治似睡鄉焉降及堯舜無為世以為睡鄉之俗也¶
禹湯股無胈脛無毛剪爪為牲以救天災不暇與睡鄉¶
<pb:KR4h0132_WYG_615-3a>¶
徃來武王克啇還周日夜不寢曰吾未定大業周公夜¶
以繼日坐以待旦為王作禮樂伐鼓扣鐘鷄人號于右¶
則睡鄉之邊徼屢警矣其孫穆王慕黄帝之事因西方¶
化人而神逰焉騰虚空乗雲霧卒莫覩所謂睡鄉也至¶
孔子時有宰予者亦棄其學而逰焉不得其途大迷謬¶
而返戰國秦漢之君悲愁傷生内窮于長夜之飲外累¶
于攻戰之具于是睡鄉始丘墟矣而䝉漆園吏莊周者¶
知過之化為蝴蝶翩翩其間䝉人勿覺也其後山人處¶
<pb:KR4h0132_WYG_615-3b>¶
士之慕道者猶徃徃而至至則囂然樂而忘歸從以為¶
之徒云嗟夫予也幼而勤行長而競時卒不能至豈不¶
迂哉因夫斯人之問津也故記¶
　¶
　¶
　¶
　¶
　文章辨體彚選巻六百十五¶
#+PROPERTY: JUAN 卷六百十五
<pb:KR4h0132_WYG_615-4a>¶
欽定四庫全書¶
　文章辨體彚選巻六百十五¶
　　　　　　　　　　　　明　賀復徴　編¶
記五十六(變體/寓體)¶
　　醉鄉記(唐王績/)¶
醉之鄉去中國不知其幾千里也其土曠然無涯無丘¶
陵阪險其氣和平一揆無晦明寒暑其俗大同無邑居¶
聚落其人甚精無愛憎喜怒吸風飲露不食五穀其寢¶
<pb:KR4h0132_WYG_615-4b>¶
于于其行徐徐與鳥獸魚鼈雜處不知有舟車器械之¶
用昔者黄帝氏嘗獲遊其都歸而杳然喪其天下以為¶
結繩之政已薄矣降及堯舜作為千鍾百壺之獻因姑¶
射神人以假道葢至其邊鄙終身太平禹湯立法禮繁¶
樂雜數十代與醉鄉隔其臣羲和棄甲子而逃冀臻其¶
鄉失路而道夭故天下遂不寧至乎末孫桀紂怒而昇¶
其糟丘階級千仞南向而望卒不見醉鄉武王得志於¶
世乃命公旦立酒人氏之職典司五齊拓土七千里僅¶
<pb:KR4h0132_WYG_615-5a>¶
與醉鄉達焉三十年刑措不用下迨幽厲迄乎秦漢中¶
國䘮亂遂與醉鄉絶而臣下之愛道者徃徃竊至焉阮¶
嗣宗陶淵明等十數人並逰於醉鄉没身不返死塟其¶
壤中國以為酒仙云嗟乎醉鄉氏之俗豈古華胥氏之¶
國乎何其淳寂也如是余將逰焉故為之記¶
　　睡鄉記(蘇軾/)¶
睡鄉之境葢與齊州接而齊州之民無知者其政甚淳¶
其俗甚均其土平夷廣大無東西南北其人安恬舒適¶
<pb:KR4h0132_WYG_615-5b>¶
無疾痛札癘昏然不生七情茫然不交萬事蕩然不知¶
天地日月不絲不穀佚卧而自足不車不舟極意而逺¶
逰冬而絺夏而纊不知其有寒暑得而悲失而喜不知¶
其有利害以為凡其目見者皆妄也昔黄帝聞而樂之¶
閒居齋心服形三月弗獲其治疲而睡葢至其鄉既寢¶
厭其國之多事也召二臣而告之凡二十有八年而天¶
下大治似睡鄉焉降及堯舜無為世以為睡鄉之俗也¶
禹湯股無胈脛無毛剪爪為牲以救天災不暇與睡鄉¶
<pb:KR4h0132_WYG_615-6a>¶
徃來武王克啇還周日夜不寢曰吾未定大業周公夜¶
以繼日坐以待旦為王作禮樂伐鼓扣鐘鷄人號于右¶
則睡鄉之邊徼屢警矣其孫穆王慕黄帝之事因西方¶
化人而神逰焉騰虚空乗雲霧卒莫覩所謂睡鄉也至¶
孔子時有宰予者亦棄其學而逰焉不得其途大迷謬¶
而返戰國秦漢之君悲愁傷生内窮于長夜之飲外累¶
于攻戰之具于是睡鄉始丘墟矣而䝉漆園吏莊周者¶
知過之化為蝴蝶翩翩其間䝉人勿覺也其後山人處¶
<pb:KR4h0132_WYG_615-6b>¶
士之慕道者猶徃徃而至至則囂然樂而忘歸從以為¶
之徒云嗟夫予也幼而勤行長而競時卒不能至豈不¶
迂哉因夫斯人之問津也故記¶
　¶
　¶
　¶
　¶
　文章辨體彚選巻六百十五¶
