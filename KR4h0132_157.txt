# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:26.337137
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR4h0132_WYG_157-1a>¶
欽定四庫全書¶
　文章辨體彚選巻一百五十七¶
　　　　　　　　　　　　明　　賀復徴　編¶
諡議三¶
　　宋武帝諡議(顔延之/)¶
以為聖哲同風功美殊稱葢出乎道者無方故刑於物¶
者不一伏惟道塞人神信通期運愛敬所禀因心則逺¶
英粹之照正性自天體苞潜躍慮周巻舒龍徳在隂雖¶
<pb:KR4h0132_WYG_157-1b>¶
艱貞而不悶因時而惕故有来其必亨在晉之季皇塗¶
薦阻攙搶干紀璇璣失馭天鑒靈武民屬聖明不假十¶
室之資不藉百乘之賦首義馳風一鼓静亂滌除泰階¶
消殞薄蝕斯亮弼登庸之基經綸之始者也内難雖弭外¶
圖未輯河華海岱負固相望荆濮燕亳侯服交侵眷言¶
帝畿思康王路戎不再駕遺氓即序斥堠之所未羈亭¶
徼之所不譯莫不飭城請罪欵塞来賔故能灑掃中嶽¶
致廟九鼎神道㑹昌寶命既集損而之益没身愈光既¶
<pb:KR4h0132_WYG_157-2a>¶
而儀刑帝載揖讓天厯改玉乎文祖班瑞乎神宗貫革¶
寢機文武搢笏故宸居兩楹坐一八表國訓成均之學¶
家沾撫辜之仁大美配天必終之以儉德道固萬葉猶¶
申之以話言允所謂教思無窮樹之長世取高上代顧¶
邈前王矣¶
　　齊武帝諡議(沈約/)¶
臣聞天德平分而四時之名或異聖功一揆而皇王之¶
稱不同葢跡因事殊名由義立堯臣禹佐咸率兹典伏¶
<pb:KR4h0132_WYG_157-2b>¶
惟盡寂窮微合神獨照德茂始裳之主道冠初耜之君¶
含精靈於五緯駕貞明於三象初爻勿用英氣凌雲負¶
掲日月仰揚霄漢龍姿鳯采煥若麗天登庸在試盛績¶
雲舉雖屈景潢汙降情尺木而拯世濟民浚發懷抱昔¶
成湯百家仁被比屋文王十里化先寡妻前聖後賢重¶
規㳫矩震雄圖於九江播靈威於夏汭旌斾未麾鯨鯢¶
自殞弗勞羗僰之長無待六事之人義等伐謀功高善¶
陣建有國之符成定鼎之業㑹朝清明事資於牧野受¶
<pb:KR4h0132_WYG_157-3a>¶
命作周非止於西伯視膳寝門孝徳光備守器宗祧元¶
良熈載逺嗣大寶以君百辟敷景化以致隆平字在四夷¶
威行海内囹圄寂寞禮讓交興八柄馭下九官咸事臨¶
朝凝黙尊嚴若神風行日烜無思不暢至仁與造化爭¶
流靈威與雷霆齊軌上貫蒼昊下洞深泉春無凄風夏¶
無苦雨時若㒺愆多稔如積三革不累五刄不砥庠塾¶
大啟儒雅雲集訓閱得宜蒐狩有序丹徼青丘之野跂¶
踵反舌之民浮深駕阻迴首革靣北夷畏力獻琛内欵¶
<pb:KR4h0132_WYG_157-3b>¶
不藉終軍之使無假絶漠之威嘉祥霧合秘瑞泉涌史¶
不輟文簡無虚(闕/)方當垂七曜之旗駕八龍之乘望禮¶
中嶽肆覲群后造化不仁穆卜愆應慕切遺弓哀同遏¶
密晦朔不居殯宫将啓勤兹大名宜盡徽極¶
　　齊明帝諡議(任昉/)¶
以為窮神之迹無繼於成名教思所宗言歸於有稱¶
是以則天為大義盡於翼善武功受命理貫于斯文伏¶
惟功高五讓道冠三極愛敬始於揚名孝饗終乎嚴配¶
<pb:KR4h0132_WYG_157-4a>¶
寥廓大度誕君人之符閨庭小節應軌物之訓厯世允¶
諧納揆時序貽厥之寄義均負圖榱棟惟新壓焉将及¶
於是承制宣德定策公卿登嗣后於西鐘反獨夫於侯¶
服既而主幼時艱仍離屯蹇應當璧之祥注息肩之願¶
立德以長紹開中興擬度天行取則乾健日昃罷朝幽¶
枉必達官曹寂寞圄犴空虚虎門肆義大足恊律巖廊¶
有縉紳之談鄉塾無横議之士既冨而敎𢎞此孝治遂¶
使家少蕩子野有棲畝寘天下於掌握覽八荒於戸牖¶
<pb:KR4h0132_WYG_157-4b>¶
寵微金穴之家恩絶淑風之館天應民和祥符惣暨故¶
能上變雲物下漏深泉若乃青丘丹陵之國黃銀紫玉¶
之瑞幽符逺萃詢德報功方将馳道日觀清宮鳴澤為¶
而不恃高揖成功百川所以朝宗參辰於焉取正豈所¶
謂中衢均奠懸衡共軌者歟¶
　　梁髙祖武帝諡議(元帝蕭繹/)¶
臣聞翼善傳聖曰堯仁聖盛明曰舜受禪成功曰禹除¶
虐去殘曰湯諡者行之迹號者功之表雖賤不誄貴卑¶
<pb:KR4h0132_WYG_157-5a>¶
不誄尊而彰乎名者盛德之嘉號也被於物者治定之¶
實錄也斯所以聲明煥乎鐘石昭晰備於絃管者焉伏¶
惟天縱欽明惟睿作聖功超三五聲踰七十仰之彌高¶
就之彌逺載潜載躍乃武乃文先是木運吿終羣后改¶
属乾維罔搆地紐如崩祧祀阽危公卿旰食九牧有淪¶
胥之悲八表興横流之歎乃凝威黑水表瑞丹陵雲合¶
景從表裏禔福受終文祖允恭克讓知黔首不可以無¶
歸蒼生不可以無主降汾陽之逺志不得已而臨之於¶
<pb:KR4h0132_WYG_157-5b>¶
是類帝禋宗革命創制禘郊式展殷薦斯潔臨兹大寳¶
化與和氣俱宣扇此王風政與秋霜並肅言懸日月功¶
格區宇不以紫宸為貴不以黄屋為尊政謐刑措民殷¶
國阜虹旌式巻堡燧載清胥象相因環楛無曠天衢亭¶
泰王道升平南海候風東溟奉貢膏露凝枝慶雲觸石¶
山開蒼璧地出𤣥珪驃騎把鉞則休屠欵塞太尉抗旌¶
則名王蹷角聲敎所漸浹靈虵之都威令所行通燭龍¶
之外開庠建序布濩於成均正俗移風氛氲於司樂虚¶
<pb:KR4h0132_WYG_157-6a>¶
納十亂引諒直之規廣闢四門𢎞招賢之徳青衿知擊¶
壤之性黃髪恣鼓腹之歡加以鑚味微言硏精至道文¶
終所收之典史倚所讀之書無輟萬㡬日且千遍馳郁¶
郁之聲表乾乾之德允所謂皇哉君哉日用而不知者¶
矣方且吿成岱嶽鏤升中之玉簡昭事梁甫祕社首之¶
金繩而文王明夷事侔往冊黃帝橋山痛深前典萬有¶
淪傷三辰掩曜人祇軫慕山海含悲慟切陟方哀深遏¶
密煩寃荼毒貫切心髓風樹不静陟岵何期思所以欽¶
<pb:KR4h0132_WYG_157-6b>¶
若九功仰稽七德¶
　　宋仁宗諡號議(王珪/)¶
臣伏奉勅命以七月二十九日集官於南郊壇告天請¶
上大行皇帝諡曰神文聖武明孝皇帝差官撰諡議及¶
廟號文武臣謹上議曰臣聞元精磅礴濟萬物而不昭¶
其迹者薦名曰天至德汪洋澤萬世而不有其功者建¶
諡於帝伏思在昔帝王生膺大名終紀大行使金聲而¶
玉振之以詔虖無窮之聞者帝莫盛於堯舜王莫隆於¶
<pb:KR4h0132_WYG_157-7a>¶
禹湯也葢易名之典下不得誄上古者将為至尊之諡¶
必質於郊然後定之兹所以推天下之至美明天下之¶
至公雖天子不得以自專也洪惟大行皇帝躬上智之¶
姿承累聖之序流大漢之豈弟履放勲之欽明苞富有¶
之業而能守以約攬泰定之埶而弗恃以安固嘗邈然¶
馳視所未形俛然積思所不及謂天命之匪易迺嚴恭¶
戒懼庶以荅靈心之顧謂民懷之靡常迺涵容煦沭庶¶
以陶善類之歸知括萬慮而不可頥思滲四垠而不可¶
<pb:KR4h0132_WYG_157-7b>¶
形如兩儀之無不燾載如三辰之無不臨燭於是修廢¶
官繼絶世禮高年勸力穡減常賦抑末㳺虚已以馭豪¶
畯之材降志以從忠直之諌振立賞罰而權衡之章明¶
典禮而黼黻之宥恕刑獄而蕩滌之惠哀困窮而衣食¶
之人情莫不欲逸愛其力而不勞人情莫不欲壽輔其¶
生而不傷羣公庶尹㒺弗夷正相與謀王之朝殊隣絶¶
區㒺弗億寧相與慕王之境父父子子兄兄弟弟㒺弗¶
順祇相與立王之塗葢仁政之施沛然其若是莫之能¶
<pb:KR4h0132_WYG_157-8a>¶
禦也矧復耕籍於千畝之田祫祭於先王之廟報天之¶
誠篤則八奠於圜丘嚴父之志盡則再侑於明堂宗室¶
既蕃則廣諸分王之愛邦統未昭則豫有主器之屬下¶
議樂之詔以考鐘石之和置冩書之官以綴經墳之學¶
邇英敷席圖講藝也凝機祓字資味道也藻思粹發窮¶
聖作也飛毫灑落肆天縱也知聲色之靡伐於德義於¶
是乎屏燕飲之娯知雉兎之獲殫於精神於是乎絶盤¶
遊之欲念組織之勤則卻服御之華念土木之費則損¶
<pb:KR4h0132_WYG_157-8b>¶
宫室之麗西羗阻命不欲乆戍勞師而遂納玉闗之誓¶
南蜒肆奸不欲深入薄冦而自致藁街之僇時則有隃¶
沙軼漠卓犖之貢委應圖合諜沕潏之瑞叢四十二年¶
於兹可謂海内大治矣竊迹羲皇之前夐虖莫索其詳¶
自詩書之載揆厥所元終都攸卒未有如兹之盛者也¶
方将勤鴻休受永祐豈圖神機歘厭邦釁上延仙鼎已¶
成不返荆山之御玊衣雖在空陳渭水之遊嘉原既新¶
同軌迫至張鳯葢於北極引龍輴之西巡此萬國所以¶
<pb:KR4h0132_WYG_157-9a>¶
摧心三靈為之變色有司繇是飭舊典册丕稱皇哉鑠¶
乎㡬有以綏王靈而炳帝烈也謹按諡法一民無為曰¶
神經天緯地曰文通達先知曰聖保大定功曰武昭臨¶
四方曰明慈惠愛親曰孝若乃羣生啿啿鼓之舞之不¶
知至化之所自然非至神虖制禮作樂際天接地燠然¶
而大備非至文乎永惟宗廟之奉實發先識以建大本¶
非至聖乎戴白之老不識兵革之警非至武乎遐末荒¶
昧之情格於聽聞而無所遺非至明乎惇叙九族以述¶
<pb:KR4h0132_WYG_157-9b>¶
夫祖先之志非至孝乎粤廟號之建尚矣惟其歴古聖¶
賢之君莫不極所以尊明令顯之稱又或至於代相襲¶
之夫仁者聖人之盛德豈獨未有以當之耶抑當時鴻¶
儒鉅學乃畧於稽求将天之所啟期以克配大行之廟¶
乎詩云維天之命於穆不已此之謂與惟功以創業為¶
祖德以守成為宗皆尊尊之大誼也大行皇帝尊諡冝¶
天錫之曰神文聖武明孝皇帝廟曰仁宗臣謹議¶
　　成肅皇后諡議(衛涇/)¶
<pb:KR4h0132_WYG_157-10a>¶
臣聞論母后之極致者莫大乎盡事尊之孝而饗重闈¶
之飬備母道之純全者莫大乎閱親傳之盛而兼擁右¶
之功故禮義致化周詩所以載二南之本光大含𢎞羲¶
易所以賛重坤之象盖后妃之德始於閨門刑於邦家¶
垂於來裔其體則一而其用有三承順於上則欲殫其¶
婦道之勤儆戒於中則欲觀其内則之助保艾爾後則¶
欲求其孫謀之詒三者備而後二南無餘藴坤道無遺¶
功矣書契以来位配於方祗禮崇於東朝為國壽母就¶
<pb:KR4h0132_WYG_157-10b>¶
安長樂者何代無之至於原始要終善并美具則在昔¶
盛時未有攷焉故養莫嚴於舅姑而或罕全乎逮事之¶
敬慶莫長於祚嗣而或莫遂乎含飴之樂二妃嬪於有¶
虞親逢授受之舉矣而堯舜非一門之美大任媚於周¶
姜嘗為京室之婦矣而文孫不竝世而隆夫惟天功靳¶
於渾全人道難乎具備簮緌族系四世祖孫全者有㡬¶
矧夫塗山沙麓之興大明思齊之作以言乎奉親則克¶
共孝敬於三朝之上以言乎齊家則輔佐憂勤於三紀¶
<pb:KR4h0132_WYG_157-11a>¶
之久以言乎蔭祐則翊扶神器於再傳之際皇乎休哉¶
兼而全之未有如太皇之盛者也恭惟大行太皇太后¶
端靖而誠荘淑聖而柔令惠問光於彤筦慈儀冠乎六¶
宫逰娯之事希従圖史之箴自警紘綖是則蘋藻必躬¶
化始閨閫風行邦國有亷退之節有徽嘉之行迹其垂¶
髫之初體相多異則有以著俔天之表受冊之夕日華¶
宣明則有以彰天作之合母育累朝壽盈七&KR1030;歸榮衍¶
於六字寳冊侈乎四上尊崇之養康寧之福奐乎不可¶
<pb:KR4h0132_WYG_157-11b>¶
尚已若乃發揚其鮮儷之休推美其難名之懿則若此¶
之類殆未能髣髴其萬一焉伊昔思陵康強暇豫克巽¶
大位無愧陶唐重華恊帝晨昏定省共為子職行過曽¶
閔時惟太皇克修壼職鷄鳴問安而喜憂有常盥櫛佐¶
餕而㫖甘必進紀千秋之節則每從於鳯輦上萬嵗之¶
觴則克恱於龍顔嚴君既樂聖嗣之無違永壽益喜椒¶
塗之盡愛於是五日一朝之禮風雨弗渝兩宫九閏之¶
餘毫釐無間及乎勛華厭代慈福永年傳歸于子已居¶
<pb:KR4h0132_WYG_157-12a>¶
太母之尊思媚諸姑猶執寢門之敬以至疾視湯液䘮¶
執衰麻始終之際無遺恨焉此則送往事居婦道昭矣¶
洪惟阜陵朝聽夕訪如湯日新履革衣綈如禹服菲䘏¶
孤逮鰥如文懷保時惟太皇基迹潜邸謹禮度嚴内外¶
脫簮之誡形於誕吿有以相勵精之勤損常儀裁妄費¶
三澣之衣數年不易有以佐克已之儉遵傷生之戒推¶
不忍之心日膳一羊上章懇免有以廣愛物之仁是以¶
人倫既正朝廷既治隆乾淳熙之政薄海仰宵旰之誠¶
<pb:KR4h0132_WYG_157-12b>¶
二十八年之間當宁無聲色之迹逮夫賛乾剛之㫁決¶
震子之策相與齊蹤於揖遜而不以脫屣為太遽奉承¶
高蹈於希夷而不以澹泊為難能三聖相授千古同符¶
此則自家刑國内助著矣紹熙五䙫烈祖奄棄而遐升¶
光廟㷀然而在疚慈皇獨㫁於心憲聖恊謀於内時惟¶
太皇一德一心是翊是保神孫御極式遵慈訓不絿不¶
競無偏無陂皇嗣既立資善肇開綠車娯侍聖情懌愉¶
風流篤厚衣食滋植暨至邊隅有警供億浩穰出私帑¶
<pb:KR4h0132_WYG_157-13a>¶
錢給戰士費其視衣大練衣無闗政之心殆有過焉此¶
則垂休㒺極而詒謀逺矣是以初定長秋之序則禀命¶
於庭闈再舉鴻名之典則歸尊於儀範未原内禪之助¶
則極言其保右斯三者繇漢厯唐亶未前聞惟皇天佑¶
於我家惟我宋代有賢后是以大行太皇太后全前世¶
之所未能全備昔人之所未能備易詩所載二南重坤¶
之徳聖人復起不可有加矣揆厥始初序冠四妃嵗踰¶
一紀和平逮下久而始正位號則闗雎之樂得淑女也¶
<pb:KR4h0132_WYG_157-13b>¶
派分江左胄本高華而述其世緒慊然形於抑損則葛¶
覃之不忘母家也外門之無私謁也蹈和率禮夫豈一¶
端哉盛德至善則昉於前三者矣春朝介壽将舉縟儀¶
忽騩馭之上賔痛仙逰之莫返因山有制先逺吿期皇¶
上遹繩祖武躬執通䘮申詔禮官稽經諏律節惠易名¶
統於所尊率循彛典謹按諡法婦徳均一曰成夙夜警¶
戒曰敬能執婦道曰嚴因嚴敎敬曰肅夫徽音懿鑠演¶
迤四世垂範作則與宋無疆非成之大乎飭正宫壼宣¶
<pb:KR4h0132_WYG_157-14a>¶
暢陰教上惠於宗公下庇於雲仍非肅之至乎竊惟繪¶
畫日月形容天地模擬有限而德美無窮揚厲鋪張姑¶
述臣子之職而已大行太皇太后宜以宗廟之命錫之¶
曰肅成皇后¶
　¶
　¶
　¶
　¶
<pb:KR4h0132_WYG_157-14b>¶
　¶
　¶
　¶
　¶
　¶
　¶
　¶
　文章辨體彚選巻一百五十七¶
