# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:46.113099
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百九十八
<pb:KR4h0132_WYG_698-1a>¶
欽定四庫全書¶
　文章辨體彚選巻六百九十八¶
　　　　　　　　　　　　明　賀復徴　編¶
墓誌銘一(以下正體/)¶
　徐師曾曰按誌者記也銘者名也古之人有德善功¶
　烈可名於世没則後人為之鑄器以銘而俾傳於無¶
　窮若蔡中郎集所載朱公叔鼎銘是也至漢杜子夏¶
　始勒文埋墓側遂有墓誌後人因之葢於葬時述其¶
<pb:KR4h0132_WYG_698-1b>¶
　人世系名字爵里行治壽年卒葬日月與其子孫之¶
　大畧勒石加葢埋於壙前三尺之地以為異時陵谷¶
　變遷之防而謂之誌銘其用意深遠而於古意無害¶
　也至論其題則有曰墓誌銘有誌有銘者是也曰墓¶
　誌銘幷序有誌有銘而又先有序者是也然云誌銘¶
　而或有誌無銘或有銘無誌者則别體也曰墓誌則¶
　有誌而無銘曰墓銘則有銘而無誌然亦有單云誌¶
　而却有銘單云銘而却有誌者有題云誌而却是銘¶
<pb:KR4h0132_WYG_698-2a>¶
　題云銘而却是誌者皆别體也其未葬而權厝者曰¶
　權厝誌曰誌某殯後葬而再誌者曰續誌曰後誌殁¶
　於他所而歸葬者曰歸祔誌葬於他所而後遷者曰¶
　遷祔誌刻於葢者曰葢石文刻於磚者曰墓磚記曰¶
　墓磚銘書於木版者曰墳版文又有曰葬誌曰誌文¶
　曰墳記曰壙記曰槨銘曰埋銘其在釋氏則有曰塔¶
　銘曰塔記凡二十題或有誌無誌或有銘無銘皆誌¶
　銘之别題也其為文則有正變二體正體惟叙事實¶
<pb:KR4h0132_WYG_698-2b>¶
　變體則因叙事而加議論焉　呉訥曰凡碑碣表於¶
　外者文則稍詳誌銘埋於壙者文則嚴謹其書法則¶
　惟書其學行大節其小善寸長則皆弗録近世弗知¶
　者至將墓誌亦刻墓前斯失之矣大抵碑銘所以論¶
　列德善功烈雖銘之義稱美弗稱惡以盡其孝子慈¶
　孫之心然無其羙而稱者謂之誣有其羙而弗稱者¶
　謂之蔽誣與蔽君子之所弗繇也¶
　　貞節先生范史雲銘(漢蔡邕/)¶
<pb:KR4h0132_WYG_698-3a>¶
先生諱丹字史雲陳留外黄人陶唐氏之後也其在周¶
室有士㑹者為晉大夫以受范邑遂以為氏漢文景之¶
際爰自南陽来家於成安生惠延熹二年官至司農廷¶
尉君則其後也君受天正性志高行潔在乎㓜弱固已¶
藐然有烈節矣時人未之或知屈為縣吏亟從仕進非¶
其好也退不可得乃託死遁去親戚莫知其謀遂隱竄¶
山中渉五經覽書傳尤篤易與尚書學立道通久而後¶
歸遊集太學知人審友茍非其類無所容納介操所在¶
<pb:KR4h0132_WYG_698-3b>¶
不顧貴賤其在鄉黨也事長惟敬飬稚惟愛言行舉動¶
斯為楷式郡縣請召未嘗屈節其有備禮招延虛已迓¶
止亦為謀奏盡其忠直以處士舉孝亷除郎中萊蕪長¶
未出京師䘮母行服故事服闋後還郎中君遂不從州¶
郡之政凡其事君過則弼之闕則補之通清夷之路塞¶
邪枉之門舉善不拘階次黜惡不畏强禦其事繁多不¶
可詳載雅性謙儉體勤能苦不樂假借與從事荷負徒¶
行人不堪勞君不勝其逸辟大尉府俄而冠帶或以羣¶
<pb:KR4h0132_WYG_698-4a>¶
黨見嫉時政用受禁錮君罹其罪閉門靜居九族中表¶
莫見其靣晩節禁寛困於屢空而性多檢括不治産業¶
以為卜筮之術得因吉凶道治民情以受薄償且無咎¶
累乃鬻卦於梁宋之域好事者覺之應時輙去禁既蠲¶
除太尉張公司徒崔公前後四辟皆不就仕不為禄故¶
不牽於位謀不茍合故特立於時是則君之所以立節¶
明行亦其所以後時失途也年七十有四中平二年四¶
月卒太尉張公兖州劉君陳留太守淳于君外黄令劉¶
<pb:KR4h0132_WYG_698-4b>¶
君僉有休命使諸儒叅按典禮作誄著謚曰貞節先生¶
昭其功行録記所履謀於耆舊刋石樹銘光示來世銘¶
曰¶
於顯貞節天授懿度誕茲眀哲允廸德譽如淵之清如¶
玉之素溷之不濁湼之不汚用行思忠舎藏思固伯夷¶
是師史鰌是慕榮貧安賤不恡窮迕甘死守道遺名之¶
故身没譽存休聲載路¶
　　𤣥文先生李子材銘(蔡邕/)¶
<pb:KR4h0132_WYG_698-5a>¶
𤣥文先生名休字子材南陽宛人也其祖李伯陽周柱¶
下史覿衰世而遁焉其後雄俊豪傑往往崛出自戰國¶
及漢名臣繼踵支胄散逸其遷於宛尚矣王莽竊位漢¶
祚中移考翼佐世祖匡復郊廟錫封茅土卿相牧守於¶
時相逐休少以好學游心典謨既綜七經又精羣緯鉤¶
深極奥竆覽妙㫖居則玩其辭動則察其變雲物不顯¶
必考其占故能獨見前識以先神意若古今常難疑義¶
錯繆前人所希論後學所不覽休盡剖判剝散幽暗靡¶
<pb:KR4h0132_WYG_698-5b>¶
不昭爛猶發憤於目所不睹體所不閑遂登東岳觀百¶
王遺風習容闕里以恊禮𠂻退而講誨童冠仰焉僔僔¶
如也郡署五官掾功曹司空胡公顯以儒譽特進大鴻¶
臚仍優禮固請秉讓執虛辭此三命不為利回不為義¶
疚臨寵審己不動其守可謂純潔皓素綽有餘裕者已¶
其於鄉黨細行敦睦九族篤信交友不可得而詳也初¶
娶配出後配未字年既五十苖𦙍不嗣以永壽二年夏¶
五月乙未卒凡其親昭朋徒相與大㑹而葬之鼎爼之¶
<pb:KR4h0132_WYG_698-6a>¶
禮節文曲備時令戴君臨䘮命謚郡遣丞掾冠葢咸届¶
既定而後罷焉於是故好朋舊僉以仲尼旣没文不在¶
茲韞櫝美玉䘮莫賈之求而無繼慺爾永思乃刋斯石¶
懿德是丕銘曰¶
吁茲先生秉德恭勤天啟哲心其學孔純經緯是綜雅¶
麗是分行己守道匪禮不遵處約不戚聞寵不欣榮不¶
能華威不能振天淑厥命以讓以仁有惠云載惟邦之¶
珍按典考謚謚以𤣥文身没名彰配黔作隣遺譽㒺極¶
<pb:KR4h0132_WYG_698-6b>¶
丕昭億年嗚呼哀哉¶
　　自撰墓志(唐王勣/)¶
王勣者有父母無朋友自為之字曰無功焉或問之箕¶
踞不對葢以有道於己無功於時也不讀書自達理不¶
知榮辱不計利害起家以禄位歴數職而一進階才高¶
位下免責而已矣天子不知公卿不識四十五十而無¶
聞焉於是退歸以酒德遊於鄉里徃往賣卜時時著書¶
行若無所之坐若無所據鄉人未有逹其意也嘗耕東¶
<pb:KR4h0132_WYG_698-7a>¶
臯世號東臯子身死之日自為銘焉曰¶
有唐逸人太原王勣若頑若愚似矯似激院止三徑堂¶
惟四壁不知節制焉有親戚以生為附贅懸疣以死為¶
決疣潰癰無思無慮何去何從壠頭刻石馬鬛裁封哀¶
哀孝子空對長松¶
　　文林郎陳公墓誌銘(陳子昻/)¶
公諱元敬字某其先陳國人也五世祖太樂梁大同中¶
為新城郡司馬生高祖方慶方慶好道得墨子五行秘¶
<pb:KR4h0132_WYG_698-7b>¶
書白虎七變法遂隱於郡武東山生曾祖湯湯為郡主¶
簿湯生祖通通早卒生皇考辯為郡豪傑公河目海口¶
燕頷虎頭性英雄而志尚𤣥黙羣書秘術無所不覽年¶
弱冠早為州閭所服耆長童㓜見之若大賔二十一鄉¶
貢眀經擢第拜文林郎屬憂艱不仕潛道育德穆其清¶
風邦人馴致如衆鳥之從鳯也時有決訟不取州郡之¶
命而信公之言四方豪傑望風景附朝廷聞名或以君¶
為西南大豪而不知深慈恭懿敬讓以得也州將縣長¶
<pb:KR4h0132_WYG_698-8a>¶
時或陳議青龍癸未唐厯云微公乃山棲絶榖放息人¶
事餌雲母以怡其神居十八年𤣥圖天象無所不逹嘗¶
晏坐謂其嗣子子昂曰吾幽觀大運賢聖生有萌芽時¶
發乃茂不可以智力圖也氣同萬里而合不同造膝而¶
悖古之合者百無一焉嗚呼昔堯與舜禹合得之四百¶
餘年湯與伊尹合天下歸之五百年文王與太公合天¶
下順之四百餘年幽厲版蕩天紀亂也賢聖不相逢老¶
𣆀仲尼淪溺溷世不能自昌彌四百餘年戰國如縻至¶
<pb:KR4h0132_WYG_698-8b>¶
於赤龍赤龍之興四百年天紀復亂冦盜奔突賢聖淪¶
亡至於今四百年矣天意其將周復乎於戯吾老矣汝¶
其志之太嵗己亥享年七十有四七月七日己未隱化¶
於私舘孤子子昂愚昧鞠然在疚不知所從乃致馴聖¶
人卜宅之義是嵗十月己酉遂開拭舊塋奉寧神於此¶
山石佛谷之中岡也銘曰¶
賢者避地邈其往兮鳯兮鳯兮誰能象兮嗚呼我君懷¶
寳不試孰知其深廣兮悠悠白雲自怡飬兮大運不齊¶
<pb:KR4h0132_WYG_698-9a>¶
聖賢同兮南山四君不遭漢天子固亦商丘之遺壤兮¶
　　舘陶郭公姬薛氏墓誌銘(陳子昂/)¶
姬人姓薛氏本東眀國王金氏之𦙍也昔金王有愛子¶
别食於薛因姓焉世與金氏為姻其高曾皆金王貴臣¶
大人也父永冲有唐高宗時與金仁問歸國帝疇厥庸¶
拜左武將軍姬人㓜有玉色發於濃華若彩雲朝升微¶
月宵映也故家人美之少號仙子聞嬴臺有孔雀鳯凰¶
之事瑶情悅之年十五大將軍薨遂剪髪出家學金仙¶
<pb:KR4h0132_WYG_698-9b>¶
之道而見寳手菩薩靚心六年青蓮不至乃謡曰化雲¶
心兮思淑貞洞寂滅兮不見人瑶草芳兮思氤氲將柰¶
何兮青春遂返初服而歸我郭公公豪蕩而好奇者¶
也雜佩以迎之寳瑟以友之其相得如青鳥翡翠之婉¶
孌矣華繁艶歇樂極悲來以長壽二年太嵗癸已二月¶
十七日遇暴疾而卒於通泉縣之官舎嗚呼哀哉郭公¶
恍然猶若未亡也寳珠以含之錦衾以舉之故國途遥¶
言歸未迨留殯於縣之惠普寺之南園不忘貞也銘曰¶
<pb:KR4h0132_WYG_698-10a>¶
高立之白雲兮願一見之何期哀淑人之永逝感紺園¶
之春時願作青鳥長比翼魂魄歸來遊故國¶
　　上殤高氏墓志銘(陳子昂/)¶
維唐垂拱二年太嵗景戌七月二十日殤子高氏卒嗚¶
呼哀哉瓊敷而不玉實者有矣夫吾觀顥元機化出入¶
夭壽之數榮落之原皆一受而不易者也悲夫古人之¶
懿中庸不幸短命今復見之於高子子渤海蓨人也黄¶
州府君之㓜孫宛丘府君之叔子生而岐嶷實覃實華¶
<pb:KR4h0132_WYG_698-10b>¶
越在襁褓神明滋茂童䝉淵敏光潤玉顔八歲始教方¶
書受甲子已知孝悌之道詩禮之規宛丘府君鍾愛之¶
他日嘗趨庭與諸兒戯神情涵泳綽然如鴻雛鵠子有¶
青雲之意也府君美之曰能光我家者此兒十五通左¶
氏春秋及尚書淵騫之志日新宏大矣不幸享年十七¶
遇疾而夭嗚呼哀哉宛丘府君感慟哀過於禮不恨爾¶
壽之不長惜爾器之不彰夫何苖育今也則亡嗚呼吾¶
將老矣遠爾何哉某年七月殯於家園日月云徂六載¶
<pb:KR4h0132_WYG_698-11a>¶
於茲矣天鳯二年龍集辛卯府君方大崇元域以安先¶
兆諸子之柩皆祔焉其年一月癸卯朔十八日庚申啓¶
殯歸瘞之塋禮也銘曰¶
來不可遏去不可止唯死與生由生以死於戯殤子噫¶
何往矣傷慈父之肝情獨冥冥而長已死而有知可也¶
若其無知悲爾¶
　¶
　¶
<pb:KR4h0132_WYG_698-11b>¶
　¶
　¶
　¶
　¶
　¶
　¶
　¶
　文章辨體彚選巻六百九十八¶
#+PROPERTY: JUAN 卷六百九十八
<pb:KR4h0132_WYG_698-12a>¶
欽定四庫全書¶
　文章辨體彚選巻六百九十八¶
　　　　　　　　　　　　明　賀復徴　編¶
墓誌銘一(以下正體/)¶
　徐師曾曰按誌者記也銘者名也古之人有德善功¶
　烈可名於世没則後人為之鑄器以銘而俾傳於無¶
　窮若蔡中郎集所載朱公叔鼎銘是也至漢杜子夏¶
　始勒文埋墓側遂有墓誌後人因之葢於葬時述其¶
<pb:KR4h0132_WYG_698-12b>¶
　人世系名字爵里行治壽年卒葬日月與其子孫之¶
　大畧勒石加葢埋於壙前三尺之地以為異時陵谷¶
　變遷之防而謂之誌銘其用意深遠而於古意無害¶
　也至論其題則有曰墓誌銘有誌有銘者是也曰墓¶
　誌銘幷序有誌有銘而又先有序者是也然云誌銘¶
　而或有誌無銘或有銘無誌者則别體也曰墓誌則¶
　有誌而無銘曰墓銘則有銘而無誌然亦有單云誌¶
　而却有銘單云銘而却有誌者有題云誌而却是銘¶
<pb:KR4h0132_WYG_698-13a>¶
　題云銘而却是誌者皆别體也其未葬而權厝者曰¶
　權厝誌曰誌某殯後葬而再誌者曰續誌曰後誌殁¶
　於他所而歸葬者曰歸祔誌葬於他所而後遷者曰¶
　遷祔誌刻於葢者曰葢石文刻於磚者曰墓磚記曰¶
　墓磚銘書於木版者曰墳版文又有曰葬誌曰誌文¶
　曰墳記曰壙記曰槨銘曰埋銘其在釋氏則有曰塔¶
　銘曰塔記凡二十題或有誌無誌或有銘無銘皆誌¶
　銘之别題也其為文則有正變二體正體惟叙事實¶
<pb:KR4h0132_WYG_698-13b>¶
　變體則因叙事而加議論焉　呉訥曰凡碑碣表於¶
　外者文則稍詳誌銘埋於壙者文則嚴謹其書法則¶
　惟書其學行大節其小善寸長則皆弗録近世弗知¶
　者至將墓誌亦刻墓前斯失之矣大抵碑銘所以論¶
　列德善功烈雖銘之義稱美弗稱惡以盡其孝子慈¶
　孫之心然無其羙而稱者謂之誣有其羙而弗稱者¶
　謂之蔽誣與蔽君子之所弗繇也¶
　　貞節先生范史雲銘(漢蔡邕/)¶
<pb:KR4h0132_WYG_698-14a>¶
先生諱丹字史雲陳留外黄人陶唐氏之後也其在周¶
室有士㑹者為晉大夫以受范邑遂以為氏漢文景之¶
際爰自南陽来家於成安生惠延熹二年官至司農廷¶
尉君則其後也君受天正性志高行潔在乎㓜弱固已¶
藐然有烈節矣時人未之或知屈為縣吏亟從仕進非¶
其好也退不可得乃託死遁去親戚莫知其謀遂隱竄¶
山中渉五經覽書傳尤篤易與尚書學立道通久而後¶
歸遊集太學知人審友茍非其類無所容納介操所在¶
<pb:KR4h0132_WYG_698-14b>¶
不顧貴賤其在鄉黨也事長惟敬飬稚惟愛言行舉動¶
斯為楷式郡縣請召未嘗屈節其有備禮招延虛已迓¶
止亦為謀奏盡其忠直以處士舉孝亷除郎中萊蕪長¶
未出京師䘮母行服故事服闋後還郎中君遂不從州¶
郡之政凡其事君過則弼之闕則補之通清夷之路塞¶
邪枉之門舉善不拘階次黜惡不畏强禦其事繁多不¶
可詳載雅性謙儉體勤能苦不樂假借與從事荷負徒¶
行人不堪勞君不勝其逸辟大尉府俄而冠帶或以羣¶
<pb:KR4h0132_WYG_698-15a>¶
黨見嫉時政用受禁錮君罹其罪閉門靜居九族中表¶
莫見其靣晩節禁寛困於屢空而性多檢括不治産業¶
以為卜筮之術得因吉凶道治民情以受薄償且無咎¶
累乃鬻卦於梁宋之域好事者覺之應時輙去禁既蠲¶
除太尉張公司徒崔公前後四辟皆不就仕不為禄故¶
不牽於位謀不茍合故特立於時是則君之所以立節¶
明行亦其所以後時失途也年七十有四中平二年四¶
月卒太尉張公兖州劉君陳留太守淳于君外黄令劉¶
<pb:KR4h0132_WYG_698-15b>¶
君僉有休命使諸儒叅按典禮作誄著謚曰貞節先生¶
昭其功行録記所履謀於耆舊刋石樹銘光示來世銘¶
曰¶
於顯貞節天授懿度誕茲眀哲允廸德譽如淵之清如¶
玉之素溷之不濁湼之不汚用行思忠舎藏思固伯夷¶
是師史鰌是慕榮貧安賤不恡窮迕甘死守道遺名之¶
故身没譽存休聲載路¶
　　𤣥文先生李子材銘(蔡邕/)¶
<pb:KR4h0132_WYG_698-16a>¶
𤣥文先生名休字子材南陽宛人也其祖李伯陽周柱¶
下史覿衰世而遁焉其後雄俊豪傑往往崛出自戰國¶
及漢名臣繼踵支胄散逸其遷於宛尚矣王莽竊位漢¶
祚中移考翼佐世祖匡復郊廟錫封茅土卿相牧守於¶
時相逐休少以好學游心典謨既綜七經又精羣緯鉤¶
深極奥竆覽妙㫖居則玩其辭動則察其變雲物不顯¶
必考其占故能獨見前識以先神意若古今常難疑義¶
錯繆前人所希論後學所不覽休盡剖判剝散幽暗靡¶
<pb:KR4h0132_WYG_698-16b>¶
不昭爛猶發憤於目所不睹體所不閑遂登東岳觀百¶
王遺風習容闕里以恊禮𠂻退而講誨童冠仰焉僔僔¶
如也郡署五官掾功曹司空胡公顯以儒譽特進大鴻¶
臚仍優禮固請秉讓執虛辭此三命不為利回不為義¶
疚臨寵審己不動其守可謂純潔皓素綽有餘裕者已¶
其於鄉黨細行敦睦九族篤信交友不可得而詳也初¶
娶配出後配未字年既五十苖𦙍不嗣以永壽二年夏¶
五月乙未卒凡其親昭朋徒相與大㑹而葬之鼎爼之¶
<pb:KR4h0132_WYG_698-17a>¶
禮節文曲備時令戴君臨䘮命謚郡遣丞掾冠葢咸届¶
既定而後罷焉於是故好朋舊僉以仲尼旣没文不在¶
茲韞櫝美玉䘮莫賈之求而無繼慺爾永思乃刋斯石¶
懿德是丕銘曰¶
吁茲先生秉德恭勤天啟哲心其學孔純經緯是綜雅¶
麗是分行己守道匪禮不遵處約不戚聞寵不欣榮不¶
能華威不能振天淑厥命以讓以仁有惠云載惟邦之¶
珍按典考謚謚以𤣥文身没名彰配黔作隣遺譽㒺極¶
<pb:KR4h0132_WYG_698-17b>¶
丕昭億年嗚呼哀哉¶
　　自撰墓志(唐王勣/)¶
王勣者有父母無朋友自為之字曰無功焉或問之箕¶
踞不對葢以有道於己無功於時也不讀書自達理不¶
知榮辱不計利害起家以禄位歴數職而一進階才高¶
位下免責而已矣天子不知公卿不識四十五十而無¶
聞焉於是退歸以酒德遊於鄉里徃往賣卜時時著書¶
行若無所之坐若無所據鄉人未有逹其意也嘗耕東¶
<pb:KR4h0132_WYG_698-18a>¶
臯世號東臯子身死之日自為銘焉曰¶
有唐逸人太原王勣若頑若愚似矯似激院止三徑堂¶
惟四壁不知節制焉有親戚以生為附贅懸疣以死為¶
決疣潰癰無思無慮何去何從壠頭刻石馬鬛裁封哀¶
哀孝子空對長松¶
　　文林郎陳公墓誌銘(陳子昻/)¶
公諱元敬字某其先陳國人也五世祖太樂梁大同中¶
為新城郡司馬生高祖方慶方慶好道得墨子五行秘¶
<pb:KR4h0132_WYG_698-18b>¶
書白虎七變法遂隱於郡武東山生曾祖湯湯為郡主¶
簿湯生祖通通早卒生皇考辯為郡豪傑公河目海口¶
燕頷虎頭性英雄而志尚𤣥黙羣書秘術無所不覽年¶
弱冠早為州閭所服耆長童㓜見之若大賔二十一鄉¶
貢眀經擢第拜文林郎屬憂艱不仕潛道育德穆其清¶
風邦人馴致如衆鳥之從鳯也時有決訟不取州郡之¶
命而信公之言四方豪傑望風景附朝廷聞名或以君¶
為西南大豪而不知深慈恭懿敬讓以得也州將縣長¶
<pb:KR4h0132_WYG_698-19a>¶
時或陳議青龍癸未唐厯云微公乃山棲絶榖放息人¶
事餌雲母以怡其神居十八年𤣥圖天象無所不逹嘗¶
晏坐謂其嗣子子昂曰吾幽觀大運賢聖生有萌芽時¶
發乃茂不可以智力圖也氣同萬里而合不同造膝而¶
悖古之合者百無一焉嗚呼昔堯與舜禹合得之四百¶
餘年湯與伊尹合天下歸之五百年文王與太公合天¶
下順之四百餘年幽厲版蕩天紀亂也賢聖不相逢老¶
𣆀仲尼淪溺溷世不能自昌彌四百餘年戰國如縻至¶
<pb:KR4h0132_WYG_698-19b>¶
於赤龍赤龍之興四百年天紀復亂冦盜奔突賢聖淪¶
亡至於今四百年矣天意其將周復乎於戯吾老矣汝¶
其志之太嵗己亥享年七十有四七月七日己未隱化¶
於私舘孤子子昂愚昧鞠然在疚不知所從乃致馴聖¶
人卜宅之義是嵗十月己酉遂開拭舊塋奉寧神於此¶
山石佛谷之中岡也銘曰¶
賢者避地邈其往兮鳯兮鳯兮誰能象兮嗚呼我君懷¶
寳不試孰知其深廣兮悠悠白雲自怡飬兮大運不齊¶
<pb:KR4h0132_WYG_698-20a>¶
聖賢同兮南山四君不遭漢天子固亦商丘之遺壤兮¶
　　舘陶郭公姬薛氏墓誌銘(陳子昂/)¶
姬人姓薛氏本東眀國王金氏之𦙍也昔金王有愛子¶
别食於薛因姓焉世與金氏為姻其高曾皆金王貴臣¶
大人也父永冲有唐高宗時與金仁問歸國帝疇厥庸¶
拜左武將軍姬人㓜有玉色發於濃華若彩雲朝升微¶
月宵映也故家人美之少號仙子聞嬴臺有孔雀鳯凰¶
之事瑶情悅之年十五大將軍薨遂剪髪出家學金仙¶
<pb:KR4h0132_WYG_698-20b>¶
之道而見寳手菩薩靚心六年青蓮不至乃謡曰化雲¶
心兮思淑貞洞寂滅兮不見人瑶草芳兮思氤氲將柰¶
何兮青春遂返初服而歸我郭公公豪蕩而好奇者¶
也雜佩以迎之寳瑟以友之其相得如青鳥翡翠之婉¶
孌矣華繁艶歇樂極悲來以長壽二年太嵗癸已二月¶
十七日遇暴疾而卒於通泉縣之官舎嗚呼哀哉郭公¶
恍然猶若未亡也寳珠以含之錦衾以舉之故國途遥¶
言歸未迨留殯於縣之惠普寺之南園不忘貞也銘曰¶
<pb:KR4h0132_WYG_698-21a>¶
高立之白雲兮願一見之何期哀淑人之永逝感紺園¶
之春時願作青鳥長比翼魂魄歸來遊故國¶
　　上殤高氏墓志銘(陳子昂/)¶
維唐垂拱二年太嵗景戌七月二十日殤子高氏卒嗚¶
呼哀哉瓊敷而不玉實者有矣夫吾觀顥元機化出入¶
夭壽之數榮落之原皆一受而不易者也悲夫古人之¶
懿中庸不幸短命今復見之於高子子渤海蓨人也黄¶
州府君之㓜孫宛丘府君之叔子生而岐嶷實覃實華¶
<pb:KR4h0132_WYG_698-21b>¶
越在襁褓神明滋茂童䝉淵敏光潤玉顔八歲始教方¶
書受甲子已知孝悌之道詩禮之規宛丘府君鍾愛之¶
他日嘗趨庭與諸兒戯神情涵泳綽然如鴻雛鵠子有¶
青雲之意也府君美之曰能光我家者此兒十五通左¶
氏春秋及尚書淵騫之志日新宏大矣不幸享年十七¶
遇疾而夭嗚呼哀哉宛丘府君感慟哀過於禮不恨爾¶
壽之不長惜爾器之不彰夫何苖育今也則亡嗚呼吾¶
將老矣遠爾何哉某年七月殯於家園日月云徂六載¶
<pb:KR4h0132_WYG_698-22a>¶
於茲矣天鳯二年龍集辛卯府君方大崇元域以安先¶
兆諸子之柩皆祔焉其年一月癸卯朔十八日庚申啓¶
殯歸瘞之塋禮也銘曰¶
來不可遏去不可止唯死與生由生以死於戯殤子噫¶
何往矣傷慈父之肝情獨冥冥而長已死而有知可也¶
若其無知悲爾¶
　¶
　¶
<pb:KR4h0132_WYG_698-22b>¶
　¶
　¶
　¶
　¶
　¶
　¶
　¶
　文章辨體彚選巻六百九十八¶
