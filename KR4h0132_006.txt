# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.210201
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六
<pb:KR4h0132_WYG_006-1a>¶
欽定四庫全書¶
　文章辨體彚選巻六¶
　　　　　　　　　　　　明　賀復徴　編¶
詔六¶
　　晉武帝讓王濬詔¶
伐國事重宜令有一前詔使將軍受安東將軍渾節度¶
渾思謀深重案甲以待將軍云何徑前不從渾命違制¶
昧利甚失大義將軍功勲簡在朕心當率由詔書崇成¶
<pb:KR4h0132_WYG_006-1b>¶
王法而於事終恃功肆意朕將何以令天下¶
　　武帝答司馬俘等詔¶
毎感念幽㝠而不得終苴絰於草土以存此痛况當食¶
稻衣錦誠詭然激切其心非所以相解也本諸生家傳¶
禮來久何止一旦便易此情於所天相從已多可試省¶
孔子答宰我之言無事紛紜也言及悲殺奈何奈何¶
　　其二¶
漢文不使天下盡哀亦帝王至謙之志當見山陵何心¶
<pb:KR4h0132_WYG_006-2a>¶
而無服其禮以衰絰行¶
　　其三¶
亦知不在此麻布耳然人子情思為欲令哀䘮之物在¶
身盖近情也羣臣自當接舊制期服之義非先帝意也¶
　　武帝下有司詣陵詔¶
此上旬先帝棄天下日也便以周年吾煢煢當復何時¶
一得叙人子之情邪思慕煩毒欲詣陵瞻侍以盡哀憤¶
主者具行傋¶
<pb:KR4h0132_WYG_006-2b>¶
　　武帝開言路詔¶
凡闗言人主人臣所至難而苦不能聽納自古忠臣直¶
士之所慷慨也毎陳事出付主者多從深刻乃云恩貸¶
當繇主上是何言乎其詳評議¶
　　武帝責鄭徽詔¶
讜言謇諤所望於左右也人主常以阿媚為患豈以争¶
臣為損哉徽越職妄奏豈朕之意¶
　　武帝以朱整為吏部尚書詔¶
<pb:KR4h0132_WYG_006-3a>¶
選曹銓管人才宜得忠郤寡欲抑華崇本者尚書朱整¶
周慎廉敬以道素自居是其人也其以整為吏部尚書¶
　　武帝以城門校尉侯史光為御史中丞詔¶
光忠亮篤素有居正執義之心歴職内外恪勤咸公其¶
以光為御史中丞雖屈其列較之位亦所以伸其司直¶
之才¶
　　武帝以裴秀為司空詔¶
夫三司之任以翼宣皇極弼成王事者也故經國論道¶
<pb:KR4h0132_WYG_006-3b>¶
頼之明哲茍非其人官不虚備尚書令左光祿大夫裴¶
秀雅量𢎞博思心通逺先帝登庸賛事前朝朕受明命¶
光佐大業勲徳茂著配蹤元凱宜正位居體以康庶績¶
其以秀為司空¶
　　元帝下張闓詔¶
夫二千石之任當勉勵其徳綏齊所莅使寛而不縱嚴¶
而不苛其於勤功督察便國利人抑强扶弱使無雜濫¶
真太守之任也若聲過其實古人所不取攻乎異端為¶
<pb:KR4h0132_WYG_006-4a>¶
政之甚害盖所貴者本也¶
　　元帝勅吏惠民詔¶
昔之為政者動人以行不以言應天以實不以文故我¶
清静而人自正其次聽言觀行明試以功其有政績可¶
述刑獄得中人無怨訟久而日新及當官軟弱茹柔吐¶
剛行身穢濁修餙時譽者各以名聞令在事之人仰鑒¶
前烈同心戮力深思所以寛衆息役恵益百姓無廢朕¶
命逺近禮贄一切斷之¶
<pb:KR4h0132_WYG_006-4b>¶
　　元帝罷不急之務詔¶
天下凋弊加以灾荒百姓困窮國用並匱吳郡饑人死¶
者百數天生蒸黎而樹之以君選建明哲以左右之當¶
深思以救其弊昔吳起為楚悼王明法審令損不急之¶
官除廢公族踈逺以附益將士而國富兵强况今日之¶
弊百姓凋困邪且當去非急之務非軍士所須者皆省¶
之¶
　　元帝免良人詔¶
<pb:KR4h0132_WYG_006-5a>¶
昔漢二祖及魏武皆免良人武帝時凉州覆敗諸為奴¶
婢亦皆復籍此累代成䂓也其免中州良人遭難為揚¶
州諸郡僮客者以備征役¶
　　簡文帝求賢詔¶
朕居阿衡三世不能濟彼時雍乃至海西失徳殆傾皇¶
祚頼祖宗霛祗之徳皇太后淑體應期藩輔忠賢百官¶
戮力用能蕩氛霧於昊蒼耀晨輝於宇宙遂以眇身託¶
於王公之上思頼羣賢以弼其闕夫敦本息末抑絶華¶
<pb:KR4h0132_WYG_006-5b>¶
競使清濁異流能否殊貫官無粃政士無謗讟不有懲¶
勸則徳禮焉施且强冦未殄勞役未息自非軍國戎祀¶
之要其華餙煩費之用皆省之夫肥遁窮谷之賢滑泥¶
揚波之士雖抗志𤣥霄潛黙幽岫貪屈髙尚之道以隆¶
恊賛之美孰與自足山水棲遲丘壑狥匹夫之潔而㤀¶
兼濟之大耶古人不借賢於曩代朕所以虛想於今日¶
内外百官各勤所司使善無不逹惡無不聞令時人無¶
素飱之刺而吾獲虚心之求焉¶
<pb:KR4h0132_WYG_006-6a>¶
　　簡文帝答桓温手詔¶
若晉祚靈長公便宜奉行前詔如其大運去矣請避賢¶
路¶
　　簡文帝建太常官詔¶
太常職奉天地兼掌宗廟其為任也可謂重矣是以古¶
今選建未嘗不竗簡時望兼之儒雅㑹稽王叔履尚清¶
虛志道無倦優㳺上列諷議朝肆其領太常本官如故¶
　　康獻褚皇后手詔羣公¶
<pb:KR4h0132_WYG_006-6b>¶
昔以皇帝㓜冲從羣后之議既以闇弱又頻丁極艱銜¶
恤歴祀沈憂在疚司徒親尊徳重訓救其弊王室之不¶
壊實公是憑帝既備兹冠禮而四海未一五胡叛逆豺¶
狼當道費役日興百姓困苦願諸君子思量逺筭戮力¶
一心輔翼㓜主匡救不逮未亡人永歸别宫以終餘齒¶
仰惟家國故以一言託懐¶
　　宋明帝又誡義恭詔¶
宜數引見佐史非唯臣主自應相見相見不數則彼我¶
<pb:KR4h0132_WYG_006-7a>¶
不親不親則無因得盡人人不盡復何由知其衆事廣¶
引視聽既益開博於言事者又差有地也¶
　　明帝路太后服緦詔¶
朕㓜集荼蓼夙憑徳訓龕虣定業實資仁範恩著屯夷¶
有兼常慕夫禮沿情施義循事立可特齊衰三月以伸¶
追仰之情¶
　　孝武帝詳減四時供限詔¶
昔紩衣御寓貶甘示節土簋臨天□儉昭度朕綈帛之¶
<pb:KR4h0132_WYG_006-7b>¶
念無㤀於懐雖深詔有司省逰務實而歳用兼積年量¶
虚廣豈以捐豐從損允稱約心四時供限可詳減大半¶
庶裘絺順典有偃民華纂組傷工無競㕓市¶
　　孝武帝論選舉詔¶
八柄馭下以爵為先九徳咸事政典居首銓衡治樞興¶
替攸寄頃世以來轉失厥序徒秉國鈞終貽權謗今南¶
北多士勲勤彌積物情善否實繫斯任官人之詠維聖¶
克允則哲之美粤帝所難加澆季在俗讓議成風以一¶
<pb:KR4h0132_WYG_006-8a>¶
人之識當羣品之誚望沈浮自得庸可致乎吏部尚書¶
可依郎分置并詳省閑曹¶
　　齊髙帝斷衆募詔(江淹/)¶
詔募取將懸賞購士盖出權宜非曰經制頃者民罹氛¶
藹世襲艱阻因時流故浸以成俗斯風蕩而未返且滋¶
長逋逸開罪山湖遂乃黥刑不辱草竊無咎平政察治¶
萌合甄革自今已後可悉斷衆募¶
　　髙帝以何戢為吏部尚書詔(江淹/)¶
<pb:KR4h0132_WYG_006-8b>¶
官人之職實難其選所以弼諧彛品謨明庶績今思治¶
惟急彌不可曠侍中太子詹事戢業履修平體識詳穩¶
自升宫闥美譽咸聞必能無懈於位爕兹流序¶
　　梁武帝禁祝史祈福詔¶
夫有天下者義非為已凶荒疾癘兵革水火有一於此¶
責歸元首今祝史請禱繼諸不善以朕身當之永使災¶
害不及萬姓俾兹下民稍䝉寜息不得為朕祈福以増¶
其過特班逺邇咸令遵奉¶
<pb:KR4h0132_WYG_006-9a>¶
　　武帝置謗木肺石函詔¶
商俗甫移遺風尚熾下不上逹由來逺矣升中馭索増¶
其懔然可於公車府謗木肺石傍各置一函若肉食莫¶
言山阿欲有横議投謗木函若從我江漢功在可筞犀¶
兕徒弊龍虵方縣次身才髙竗擯壓莫通懐傅吕之術¶
抱屈賈之歎其理有皦然受困包匭及大政侵小豪門¶
陵賤四民巳窮九重莫逹若欲自申並可投肺石函¶
　　武帝封諸功臣詔(任昉/)¶
<pb:KR4h0132_WYG_006-9b>¶
草昧權輿事深締搆康俗成務義在庇民自非羣才竝¶
軌文武宣翼將何以啟兹景祚𢎞此帝圖或運籌帷幄¶
經啟王業或攻城略野殉義㤀生或腹心爪牙折衝禦¶
侮忠勤茂徳夷險一致竝宜建國開宇蕃屏王室山河¶
之誓永永無窮¶
　　武帝求薦士詔(任昉/)¶
夫進賢茂賞蔽善明罰前王盛則咸必由之朕纂統鴻¶
業寅畏大寳思求俊異恊賛雍熈歴聽九功物色輿皂¶
<pb:KR4h0132_WYG_006-10a>¶
而白駒盈谷萇&KR0034;未刈是以臨朝永嘆日昃伊佇便可¶
博詢卿士各舉所知將量才授能擢以不次庶同則哲¶
之明稱朕急賢之㫖¶
　　武帝捜隱逸詔¶
髙尚其志義煥通爻山林不出訓光惇史朕聽朝晏罷¶
尚想幽人可班下州郡博訊逺近若有道映丘園事浮¶
髙尚可以彌競遷澆還風拯俗皆以名聞靡或遺漏朕¶
將闢衢室而寘几杖開東序而授衮職庶令江海無遺¶
<pb:KR4h0132_WYG_006-10b>¶
異人必至¶
　　北魏孝文帝與太子論彭城王詔¶
汝第六叔父勰清䂓懋賞與白雲俱潔厭榮捨紱以松¶
竹為心吾少與綢繆提携道趣毎請解朝纓恬真丘壑¶
吾以長兄之重未忍離逺何容仍屈素業長嬰世網吾¶
百年之後其聽勰辭蟬捨冕遂其冲挹之性無使成王¶
之朝翻疑姬旦之聖不亦善乎汝為孝子勿違吾勑¶
　　孝文帝大旱自責詔¶
<pb:KR4h0132_WYG_006-11a>¶
昔成湯遇旱齊景逄災並不由祈山川而致雨皆至誠¶
發中㴻潤千里萬方有罪在予一人今普天䘮恃幽顯¶
同哀神若有靈猶應未忍安饗何宜四氣未周便欲祀¶
事唯當考躬責已以待天譴¶
　　宣武帝耕籍田詔¶
民本農桑國重蚕籍粢盛所憑組織攸寄比京邑初基¶
耕桑暫缺遺䂓徃㫖宜必祗修今寢殿顯成移御維始¶
春郊無逺拂羽有辰便可表營千畆開設宫壇秉耒援¶
<pb:KR4h0132_WYG_006-11b>¶
筐躬勸億兆¶
　　宣武帝詔裴衍¶
知欲飬疴中岳練石嵩嶺栖素雲根餌芝清&KR0676;遯迹之¶
操深用嘉焉但治缺古風有愧山客耳既志徃難裁豈¶
容有抑便從來請¶
　　北周武帝徴發詔¶
民亦勞止則星動於天作事不時則石言於國故知為¶
政欲静静在寜民為治欲安安在息役頃興造無度徴¶
<pb:KR4h0132_WYG_006-12a>¶
發不巳加以頻歳師旅農畆廢業去秋灾蝗年榖不登¶
民有散亡家空抒軸朕毎旦恭己夕愓兢懐自今調以¶
外無妄徴發庶時殷俗阜稱朕意焉¶
　¶
　¶
　¶
　¶
　¶
<pb:KR4h0132_WYG_006-12b>¶
　¶
　¶
　¶
　¶
　¶
　¶
　¶
　文章辨體彚選巻六¶
