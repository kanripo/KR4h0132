# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:39.398656
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷五百五十一
<pb:KR4h0132_WYG_551-1a>¶
欽定四庫全書¶
　文章辨體彚選巻五百五十一¶
　　　　　　　　　　　　明　賀復徴　編¶
行状一¶
　劉勰曰先賢表謚並有行状状之大者也吳訥曰按¶
　行状者門生故舊状死者行業上于史官或求銘誌¶
　于作者之詞也文章縁起云始自漢丞相倉曹傳胡¶
　幹作楊原伯行状然徒有其名而亡其辭蕭氏文選¶
<pb:KR4h0132_WYG_551-1b>¶
　中載任彦昇所作齊竟陵王行状一篇而辭多矯誕¶
　識者病之今采韓栁諸作載為楷式云　復徵曰狀者¶
　即其真以形容之也傳誌之作必有所據斯可命辭¶
　故求文者必具状以需之¶
　　少保郭公行状(唐張説/)¶
公名震字元振本太原陽曲人也大父任相州湯隂令¶
因居于魏公少倜儻廓落有大志儀觀雄傑身長七尺¶
美鬚髯十六入太學與薛稷趙彦昭同業時有家僕至¶
<pb:KR4h0132_WYG_551-2a>¶
寄錢四百千以為學糧忽有一人縗服叩門云五世未¶
葬棺柩各在一方今欲齊舉大事苦之資用聞君家信¶
至頗能相濟否不問姓名以車載去一無所留深為趙¶
薛所誚公怡然曰濟彼大事亦何誚焉十八擢進士第¶
其年判入髙等時輩皆以校書正字為榮公獨請外官¶
授梓州通泉尉至縣落拓不拘小節嘗鑄錢掠良人財¶
以濟四方海内同聲合氣有至千萬者則天聞其名驛¶
徴引見語至夜甚竒之問蜀川之跡對而不隐令録舊¶
<pb:KR4h0132_WYG_551-2b>¶
文乃上古劒歌其詞曰君不見昆吾鐡冶飛炎烟紅光¶
紫氣俱赫然良工煅煉凡幾日鑄得寳劒名龍泉龍泉¶
顔色如霜雪良工咨嗟嘆竒絶琉璃玉匣吐蓮花錯鏤¶
金環生明月正逢天下無風塵幸且用防君子身精光¶
黯黯青虵色文章片片緑龜鱗非直結交逰俠子亦曽¶
親近英雄人那知中路遭棄捐零落漂淪古獄邊雖則¶
沉埋無所用猶能夜夜氣衝天則天覽而佳之令冩數¶
十本遍賜學士李嶠閻朝隐等遂授右武衛胄曹右控¶
<pb:KR4h0132_WYG_551-3a>¶
鶴内供奉尋遷奉宸監丞屬吐蕃請和親令報命至境¶
上與贊普相見宣國威命責其翻覆長揖不拜瞋目視¶
之贊普曰漢使多矣無如公之誠信逺近疆界立談悉¶
定因遺金數十斤而還公悉以進上奏言揣彼上下之¶
情人倦其𨽻役乆矣咸願早和大將論欽陵不争四鎮¶
獨不欲耳但國家每嵗不絶其使而欽陵常不禀命自¶
然彼藩之人怨欽陵日深望國恩日甚設欲廣舉兵徒¶
難矣斯乃公間之微㫖也必可使其上下俱懐猜阻矣¶
<pb:KR4h0132_WYG_551-3b>¶
則天甚然之無何吐蕃君臣果相疑貳遂誅欽陵弟贊¶
婆及其兄子莾布支并來降公聲名藉甚授御史加朝¶
散大夫遷主客郎中吐蕃與突厥連和大入西河破數¶
十城圍逼凉州節度出城戰歿蹂禾稼米斗萬錢則天¶
方御洛城門酺宴凉州使至因輟樂拜公為凉州都督¶
兼隴右諸軍大使調秦中五萬人號二十萬以赴河西¶
公至凉州吐蕃素聞威名相謂曰我贊普猶懼吾輩何¶
可敵乎相率而去公收合餘衆繕脩城壁施法令屯田¶
<pb:KR4h0132_WYG_551-4a>¶
一年而復公之功也公以凉州西拒吐蕃北有突厥乆¶
示其弱未揚天威因徴隴右兵馬一百二十萬號二百¶
萬集于湟州營幕千里舉烽號令時宗楚客為相素與¶
公不恊令人告變則天惶懼計無所出狄仁傑魏元忠¶
韋安石李嶠宋璟姚崇趙彦昭韋嗣立張説二十五人¶
抗表請保如公有異圖並請身死籍沒則天由是稍安¶
兵既大集人又知教分兵十道齊進過青海幾至贊普¶
牙帳贊普屈膝請和獻馬三千疋金三萬斤牛羊不可¶
<pb:KR4h0132_WYG_551-4b>¶
勝數公大張軍威受其蕃禮而還既伏西戎震威北狄¶
突厥獻馬二千疋所獲凉州人士皆放歸塞上從此方¶
鎮肅清蕃落畏慕令行禁止道不拾遺凡所規模制作¶
率為後法河西隴右千餘處置生祠堂立碑頌徳閻立¶
均等為其文尋有詔許入朝公素無第宅寄居友人之¶
舍候鼓入朝忽有人馬前送状開緘前人已去状中唯¶
有物數而無姓名便於樹下獲騾馬二十餘疋帛三¶
千疋公曰豈非太學請葬之士乎因以買宅居止薛稷¶
<pb:KR4h0132_WYG_551-5a>¶
趙彦昭聞之皆嗟嘆良乆景龍年中宗楚客韋處納等¶
濳結朋黨憎害公能授公驍騎大將軍兼安西大都䕶¶
四鎮經畧使金山道大總管時烏質勒乆恃衆倨傲不¶
屈朝廷縱兵逺掠道路不通公以衆寡不敵難以力制¶
因率麾下數十騎徑入部落烏質勒入出兵衛出迎望¶
見公威容端毅風鬛若神不覺屈膝因而下拜公宣國¶
威命抗聲與語自朝至暮雪深尺餘竟不移足質勒頻¶
拜伏語畢歸帳相去二十餘里質勒乆立雪中倉卒疾¶
<pb:KR4h0132_WYG_551-5b>¶
發是夜暴卒其嗣子娑葛集諸將曰漢使殺我君父今¶
須復讐大舉兵衆將追殺公聞質勒死遲明素服來弔¶
道路相逢兵圍數匝娑葛見公忽來未之敢逼但言衛¶
䕶漢使公至其帳下大哭流涕因撫定其嗣蕃人大喜¶
留數十日助其葬事娑葛獻馬三千疋牛羊十餘萬移¶
居千里西域無事道路肅清諸蕃聞之遣使歸降者十¶
餘國時人語之曰郭元振詭殺烏質勒知娑葛與闕啜¶
有釁奏請移於𤓰州制從之㑹中書令宗楚客受金遂¶
<pb:KR4h0132_WYG_551-6a>¶
寢其事公具以状聞楚客恃勢囑請召公將䧟之公不¶
從又奏請斬楚客清蕃落時韋庶人竊弄國權中宗竟¶
不之省也初安西南有毒河源逺在葱嶺西北河岸百¶
步人畜踏之者輙死公威振西域所向無不從者因驗¶
圖經知其源率兵三萬人歴于闐康居大食等十餘國¶
所過之國令供資糧仍署其國王為左右總管率兵前¶
進北至葱嶺牙帳前十二國王兵百萬餘其河源上有¶
大樹髙千餘尺垂隂數頃大軍至日有黄龍繞樹以口¶
<pb:KR4h0132_WYG_551-6b>¶
吐毒氣而拒官軍三軍悉觀焉公手書操檄文令左拾¶
遺張宣抗聲讀之畢黄龍解樹而下公率諸軍誅之數¶
日方倒聚而焚焉河源且絶數十里内悉為良田在安¶
西十餘年四鎮寧静韋庶人知政屢徴不至因下偽詔¶
令待御史吕守素中丞馮家賔相繼廵邊欲將害之未¶
及皆為娑葛等諸蕃刼殺之睿宗即位徴拜太僕卿勅¶
至之日舉家進發安西士庶諸蕃酋長號哭數百里或¶
剺面截耳抗表請留因紿之而後即路其至玉門闗也¶
<pb:KR4h0132_WYG_551-7a>¶
去凉州八百里河西諸州百姓蕃部落聞公之至貧者¶
携壺漿冨者設供帳聯綿七百里不絶公旌節下玉門¶
關百姓望之宛轉呌呼聲動巖谷自朝至暮傳呼至凉¶
州凉州城中男女在衢路並歌舞出城咸言我父至矣¶
通夜城門不受禁制都督司馬逸客聞之謂公近矣陳¶
兵出迎㑹候騎至云始入玉門關都督嗟嘆良乆具状¶
聞至京同中書門下三品加銀青光禄大夫遷兵部尚¶
書封舘陶縣男依舊知政事尋轉吏部尚書知選舉囑¶
<pb:KR4h0132_WYG_551-7b>¶
請不行大著聲譽睿宗屢下詔褒美後黙啜大㓂邊拜¶
刑部尚書即出為朔方軍大總管築豐安定逺等城以¶
拒賊路尋加金紫光禄大夫再遷兵部尚書知政事仍¶
舊元帥㑹太平公主竇懐貞潜結兇黨謀廢皇帝睿宗¶
猶豫不决諸相皆阿諛順㫖惟公廷諍不受詔及舉兵¶
誅竇懐貞等宫城大亂睿宗步肅章門觀變諸相皆竄¶
外省公獨登奉天門樓躬侍睿宗聞東宫兵至将欲投¶
于樓下公親扶聖躬敦勸乃止及上即位宿中書十四¶
<pb:KR4h0132_WYG_551-8a>¶
日獨知政事因下詔曰大臣立事夷險不易良相昇朝¶
安危所繫兵部尚書同中書門下三品上柱國舘陶縣¶
開國伯元振偉才生代宏量匡時經綸文武今之王佐¶
出入將相古之人傑夙侍宸扆疇咨廟堂思致堯舜以¶
期管樂朕徃在儲闈洎登寳位每觀其仗義感激願制¶
兇邪立誠慷慨宻陳𢎞益爾其至矣朕實嘉之頃者梟¶
獍興謀干戈作釁太上皇帝既命朕除討元振又馳奉¶
宸極始則賚予為弼終則寧朕問安可謂格于皇天貫¶
<pb:KR4h0132_WYG_551-8b>¶
于白日元惡既翦庶物惟新昌言是圖朕豈忘舊宜開¶
井邑永誓山河可進封代國公賜實封四百户物一千¶
叚子五品官尋兼御史大夫天下行軍大元帥是歳大¶
徵兵衆閱武驪山兵一百萬號三百萬並奉公節度是¶
日三令之後上将親鼓公慮有大變因畧行禮上大怒¶
引坐纛下紫微令張說犯鱗而諫上乃曰元振有保䕶¶
大功宜按軍法流新州未至屬開元元年册尊號赦曰¶
元振徃立大功保䕶于朕頃因閱武頗失軍容責情放¶
<pb:KR4h0132_WYG_551-9a>¶
逐將收后效可饒州司馬未至卒於道時年五十八有¶
集二十二巻文章有逸氣為世所重公少負氣縱横遣¶
意磊落作尉巴蜀不脩名檢及登朝受任屢使遐方霜¶
明烈心玉立貞節言行忠正居取儉約身體雜於皇王¶
致君期於堯舜公務之暇手不釋巻雖子弟家人未嘗¶
見其喜怒前後上事切諫得失十數道俱焚其藁草不¶
以語人故朝廷莫知也睿宗嘗曰元振正直齊於宋璟¶
政理逾於姚崇其英謀𢎞亮過之矣舊於宣陽里居二¶
<pb:KR4h0132_WYG_551-9b>¶
十餘年不至諸院馬廐每朝囘對二親言笑歸室儼如¶
也不問家事與狄仁傑朱敬則魏元忠李嶠韋安石趙¶
彦昭韋嗣立薛稷張說等為忘年之友事父母以孝聞父¶
愛授濟州刺史後以為相奏請解職授銀青光禄大夫¶
濟州刺史致仕公歿後二親猶在自我唐授命宰臣有¶
二親者唯公而巳¶
　　贈太傅董公行状(韓愈/)¶
公諱晉字混成河中虞鄉萬歳里人少以明經上第宣¶
<pb:KR4h0132_WYG_551-10a>¶
皇帝居原州公在原州宰相以公善為文任翰林之選¶
間召見拜秘書省校書郎入翰林為學士三年出入左¶
右天子以為謹愿賜緋魚袋累陞為衛尉寺丞出翰林¶
以疾辭拜汾州司馬崔圓為楊州詔以公為圓節度判¶
官攝殿中侍御史以軍事如京師朝天子識之拜殿中¶
侍御史内供奉由殿中為侍御史入尚書省為主客員¶
外郎由主客為祠部郎中先皇帝時兵部侍郎李涵如¶
囘紇立可敦詔公兼侍御史賜紫金魚袋為涵判官囘¶
<pb:KR4h0132_WYG_551-10b>¶
紇之人來曰唐之復土壃取囘紇力焉約我為市馬既¶
入而歸我賄不足我於使人乎取之涵懼不敢對視公¶
公與之言曰我之復土壃而信有力焉我非無馬而與¶
爾為市為賜不既多乎爾之馬歳至我數皮而歸資邊¶
吏請致詰也天子念爾有勞故下詔禁侵犯諸戎畏我¶
大國之爾與也莫敢校也爾之父子寧而畜馬蕃者非¶
我誰使之於是其衆皆環公拜既又相率南面序拜皆¶
兩舉手曰不敢復有意大國自囘紇歸拜司勲郎中未¶
<pb:KR4h0132_WYG_551-11a>¶
嘗言回紇之事遷秘書少監厯太府太常二寺亞卿為¶
左金吾衞將軍今上即位以大行皇帝山陵出財賦拜¶
太府卿由太府為左散騎常侍兼御史中丞知臺事三¶
司使選擢材俊有威風始公為金吾未盡一月拜太府¶
九日又為中丞朝夕入議事於是宰相請以公為華州¶
刺史拜華州刺史潼關防禦鎮國軍使朱泚之亂加御¶
史大夫詔至於上所又拜國子祭酒兼御史大夫宣慰¶
恒州於是朱滔自范陽以囘紇之師助亂人大恐公既¶
<pb:KR4h0132_WYG_551-11b>¶
至恒州恒州即日奉詔出兵與滔戰大破走之還至河¶
中李懐光及上如梁州懐光所率皆朔方兵公知其謀¶
與朱泚合也患之造懐光言曰公之功天下無與敵公¶
之過未有聞於人某至上所言公之情上寛明將無不¶
赦宥焉乃能為朱泚臣乎彼為臣而背其君苟得志於¶
公何有且公既為太尉矣彼雖寵公何以加此彼不能¶
事君能以臣事公乎公能事彼而有不能事君乎彼知¶
天下之怒朝夕戮死者也故求其同罪而與之比公何¶
<pb:KR4h0132_WYG_551-12a>¶
所利焉公之敵彼有餘力不如明告之絶而起兵襲取¶
之清宫而迎天子庶人服而請罪有司雖有大過猶將¶
揜焉如公則誰敢議語已懐光拜曰天賜公活懐光之¶
命喜且泣公亦泣則又語其將卒如語懐光者將卒呼¶
曰天賜公活吾三軍之命拜且泣公亦泣故懐光卒不¶
與朱泚當是時懐光竟不反公氣仁語若不能出口及¶
當事乃更踈亮㨗給其詞忠其容貌温然故有言於人¶
無不信明年上復京師拜左金吾衛大將軍由大金吾¶
<pb:KR4h0132_WYG_551-12b>¶
為尚書左丞又為太常卿由太常拜門下侍郎平章事¶
在宰相位凡五年所奏於上前者皆二帝三王之道由¶
秦漢以降未嘗言退歸未嘗言所言於上者於人子弟¶
有私問者公曰宰相所職係天下天下安危宰相之能¶
與否可見欲知宰相之能與否如此視之其可凡所謀¶
議於上前者不足道也故其事卒不聞以疾病辭於上¶
前者不記退以表辭者八方許之拜禮部尚書制曰事¶
上盡大臣之節又曰一心奉公於是天下知公之有言¶
<pb:KR4h0132_WYG_551-13a>¶
於上也初公為宰相時五月朔㑹朝天子在位公卿百¶
執事在廷侍中贊百僚賀中書侍郎平章事竇叅攝中¶
書令當傳詔疾作不能事凡將大朝㑹當事者既受命¶
皆先日習儀于時未有詔公卿相顧公逡廵進北面言¶
曰攝中書令臣某病不能事臣謀代某事於是南面宣¶
致詔詞事巳復位進退甚詳為禮部四年拜兵部尚書¶
入謝上語問日晏復有入謝者上喜曰董某疾且損矣¶
出語人曰董公且復相既二日拜東都留守判東都尚¶
<pb:KR4h0132_WYG_551-13b>¶
書省事充東都畿汝州都防禦使兼御史大夫仍為兵¶
部尚書由留守未盡五月拜檢校尚書左僕射同中書¶
門下平章事汴州刺史宣武軍節度副太使知節度事¶
管内支廢營田汴東亳潁等州觀察處置等使汴州自¶
大歴來多兵事劉𤣥佐益其師至十萬𤣥佐死子士寧代¶
之畋逰無度其將李萬榮乗其畋也逐之萬榮為節度¶
一年其將韓惟清張彦林作亂求殺萬榮不尅三年萬¶
榮病風昏不知事其子乃復欲為士寧之故監軍使俱¶
<pb:KR4h0132_WYG_551-14a>¶
文珍與其將鄧惟恭執之歸京師而萬榮死詔未至惟¶
恭權軍事公既受命遂行劉宗經韋𢎞景韓愈實從不¶
以兵衛及鄭州逆者不至鄭州人為公懼或勸公止以¶
待有自汴州出者言於公曰不可入公不對遂行宿圃¶
田明日食中牟逆者至宿八角明日惟恭及諸將至遂¶
逆以入及郛三軍縁道讙聲庶人壯者呼老者泣婦人¶
啼遂入以居初𤣥佐死吳湊代之及鞏聞亂歸士寧萬¶
榮皆自為而後命軍士將以為常故惟恭亦有志以公¶
<pb:KR4h0132_WYG_551-14b>¶
之速也不及謀遂出逆既而私使人觀公之所為以告¶
曰公無為惟恭喜知公之無害巳也委心焉進見公者¶
退皆曰公仁人也聞公言者皆曰公仁人也環以相告¶
故太和初𤣥佐遇軍士厚士寧懼復加厚焉至萬榮如¶
士寧志及韓張亂又加厚以懐之至于惟恭每加厚焉¶
故士卒驕不能禦則置腹心之士幕於公庭廡下挾弓¶
執劒以須日出而入前者去日入而出後者至寒暑時¶
至則加勞賜酒肉公至之明日皆罷之貞元十二年七¶
<pb:KR4h0132_WYG_551-15a>¶
月也八月上命汝州刺史陸長源為御史大夫行軍司¶
馬楊凝自左司郎中為檢校吏部郎中觀察判官杜倫¶
自前殿中侍御史為檢校工部員外郎節度判官孟叔¶
度自殿中侍御史為檢挍金部員外郎度支營田判官¶
職事修人俗化嘉禾生白鵲集蒼鳥來巢嘉𤓰同蔕聨¶
實四方至者歸以告其帥小大威懐有所疑輒使來問¶
有交惡者公與平之累請朝不許及有疾又請之且曰¶
人心易動軍旅多虞及臣之生計不光定至於他日事¶
<pb:KR4h0132_WYG_551-15b>¶
或難期猶不許十五年二月三日薨于位上三日罷朝¶
贈太傅使吏部員外郎楊於陵來祭弔其子贈布帛米¶
有加公之將薨也命其子三日斂而行於行之四日汴¶
州亂故君子以公為知人公之薨也汴州人歌之曰濁¶
流洋洋有闢其郛闐道讙呼公來之初今公之歸公在¶
䘮車又歌曰公既來止東人以完今公歿矣人誰與安¶
始公為華州亦有惠愛人思之公居處恭無妾媵不飲¶
酒不謟笑好惡無所偏與人交泊如也未嘗言兵有問¶
<pb:KR4h0132_WYG_551-16a>¶
者曰吾志於教化享年七十六階累陞為金紫光禄大¶
夫勲累陞為上柱國爵累陞為隴西郡開國公娶南陽¶
張氏夫人後娶京兆韋氏夫人皆先公終四子全道溪¶
全素澥全道全素皆上所賜名全道為秘書省著作郎¶
溪為秘書省秘書郎全素為大理評事澥為太常寺太¶
祝皆善士有學行謹具歴官行事状伏請牒考功并牒¶
太常議所謚牒史館請垂編録謹状¶
　　吏部侍郎贈禮部尚書韓公行状(李翺/)¶
<pb:KR4h0132_WYG_551-16b>¶
曽祖泰皇任曹州司馬祖濬素皇任桂州長史父仲卿¶
皇仕秘書郎贈尚書左僕射公諱愈字退之昌黎某人¶
生三歳父歿養於兄㑹舍及長讀書盡能記他生之所¶
習年二十五上進士第汴州亂詔以舊相東都留守董¶
晉為平章事宣武軍節度使以平汴州晉辟公以行遂¶
入汴州得試秘書省校書郎為觀察推官晉卒公從晉¶
䘮以出四日而汴州亂凡從事之居者皆殺死寧軍節¶
度使張建封奏為節度推官得試太常寺協律郎選授¶
<pb:KR4h0132_WYG_551-17a>¶
四門博士選監察御史為幸臣所惡出守連州陽山縣¶
令政有惠於下及公去百姓多以公之姓名其子改江¶
陵府法曹叅軍入為權知國子博士宰相有愛公者將¶
以文學職處公有爭先者搆公中以飛語公恐及難遂¶
求分司東都權知三年改真博士入省為分司都官員¶
外郎改河南縣令日以職分辨以留守及尹故軍士莫¶
敢犯禁入為職方員外郎華州刺史奏華陽縣令栁澗¶
有罪遂將貶之公上疏請發御史辨曲直方可處以罪¶
<pb:KR4h0132_WYG_551-17b>¶
則下不受屈既栁澗有犯公由是復為國子博士改比¶
部郎中史館修撰轉考功郎中修撰如故數月以考功¶
知制誥上將平蔡州先命御史中丞裴公度使諸軍以¶
視兵及還奏兵可用賊勢可以滅頗與宰相意忤既數¶
月盗殺宰相又害中丞不克中丞微傷馬逸以免遂為¶
宰相以主東兵自安禄山起范陽䧟兩京河南北六七¶
鎮節度使身死則立其子作軍士表以請朝廷因而與¶
之及元貞季年雖順地節將死多即軍中取行軍副使¶
<pb:KR4h0132_WYG_551-18a>¶
將校以授之節習以成故矣朝廷之賢恬然於所安以¶
茍不用兵為貴議多與裴度相異惟公以為盗殺宰相¶
而遂息兵其為耻甚大兵不可以息以天下力取三州¶
尚何不可與裴丞相議合故兵遂用而宰相有不便之¶
者月滿遷中書舍人賜緋魚袋後竟以他事改太子右¶
庶子元和十二年秋以兵老久屯未滅上命裴丞相為¶
淮西莭度使以招討之丞相請公以行於是以公因本¶
官兼御史中丞賜三品服衣魚為行軍司馬從丞相居¶
<pb:KR4h0132_WYG_551-18b>¶
於郾城公知蔡州精卒聚界上以拒官軍守城者率老¶
弱且不過千人亟白丞相請以兵三千人間道以入必¶
擒吳元濟丞相未及行而李愬自唐州文城壘提其卒¶
以夜入蔡州果得元濟蔡州既平布衣栢耆以計謁公¶
公與語竒之遂白丞相曰淮西滅王承宗膽破可不勞¶
用衆宜使辨士奉相公書明禍福以招之彼必服丞相¶
然之公令栢耆口占為丞相書栢耆袖之以至鎮州王¶
承宗果大恐上表請割徳棣二州以獻丞相歸京師公¶
<pb:KR4h0132_WYG_551-19a>¶
遷刑部侍郎歳餘佛骨自鳯翔至傳京師諸寺百姓有¶
燒指與頂以祈福者公奏疏言自伏羲至周文武時皆¶
未有佛而年多至百歳有過之者自佛法入中國帝王¶
事之夀不得長梁武帝事之最謹而國大亂請燒棄佛¶
骨疏入貶潮州刺史移袁州刺史百姓有以男女為人¶
𨽻者公計傭以償其直而出歸之入還國子祭酒有直¶
講能說禮而陋於容學官多豪族子擯之不得共食公¶
命吏曰召直講來與祭酒共食學官由此不能賤直講¶
<pb:KR4h0132_WYG_551-19b>¶
奏儒生為學官日使㑹講生徒奔走聽問皆相喜曰韓¶
公來為祭酒國子監不寂寞矣改兵部侍郎鎮州亂殺¶
其帥田𢎞正征之不克遂以王庭奏為節度使詔公徃¶
宣撫既行衆皆危之元稹奏曰韓愈可惜穆宗亦悔有¶
詔令至境觀事勢無必於入公曰安有受君命而滯留¶
自顧遂疾驅入庭凑嚴兵㧞刅弦弓矢以逆及舘甲士¶
羅於庭公與庭凑監軍使三人就位既坐庭凑言曰所¶
以紛紛者乃此士卒所為本非庭凑心公大聲曰天子¶
<pb:KR4h0132_WYG_551-20a>¶
以為尚書有將帥材故賜之以節實不知公共健兒語¶
未得乃大錯甲士前奮言曰先太史為國打朱滔淊遂¶
敗奔走血衣皆在此軍何負朝廷乃以為賊乎公告曰¶
兒郎等且勿語聽愈言愈時為兒郎巳不記先太史之¶
功與忠矣若猶記得乃大好且為逆與順利與病不能¶
逺引古事但以天寳來禍福為兒郎等明之安禄山史¶
思明李希烈梁崇義朱滔朱泚吳元濟李師道復有若¶
子若孫在乎亦有居官者乎衆皆曰無又曰田令公以¶
<pb:KR4h0132_WYG_551-20b>¶
魏博六州歸朝廷為節度使後至中書令父子皆授旄¶
節子與孫雖在童㓜者以為好官窮富極貴寵榮耀天¶
下劉悟李祐皆居大鎮王承元年始十七亦仗節皆三¶
軍耳所聞也衆乃曰田𢎞正刻此軍故軍不安公曰然¶
汝三軍亦害田令公身又殘其家矣復何道衆乃謹曰¶
侍郎語是侍郎語是庭凑恐衆心動遽麾衆散出因泣¶
謂公曰侍郎來欲令庭凑何所為公曰神䇿六軍之將¶
如牛元翼比者不少但朝廷顧大體不可以棄之耳而¶
<pb:KR4h0132_WYG_551-21a>¶
尚書久圍之何也庭凑曰即出之公曰若真則無事矣¶
因與之宴而歸之牛元翼果出及還於上前盡奏與庭¶
凑及三軍語上大悦曰卿直向伊如此道由是有意欲¶
大用之王武俊贈太師呼太史者燕趙人語也轉吏部¶
侍郎凡令史皆不鎻聽出入或問公公曰人所以畏鬼¶
者以其不能見也鬼如可見則人不畏之矣選人不得¶
見令史故令史勢重聽其出入則勢輕改京兆尹兼御¶
史大夫特詔不就御史臺謁後不得引為例六軍將士¶
<pb:KR4h0132_WYG_551-21b>¶
皆不敢犯私相告曰是尚欲燒佛骨者安可忤故盗賊¶
止遇旱米價不敢上李紳為御史中丞械囚送府使以¶
尹杖杖之公曰安有此使歸其囚是時紳方幸宰相欲¶
去之故以臺與府不協為請出紳為江西觀察使以公¶
為兵部侍郎紳既復留公入謝上曰卿與李紳争何事¶
公因自辨數日復為吏部侍郎長慶四年得病滿百日¶
罷既罷以十二月二日卒於靖安里第公氣厚性通議¶
論多大體與人交始終不易凡嫁内外及交友之女無¶
<pb:KR4h0132_WYG_551-22a>¶
主者十人幼孤養於嫂鄭氏及嫂歿為之服期深於文¶
章毎以為自楊雄之後作者不生其所為文未嘗放前¶
人之言而固與之並自貞元末以至於兹後進之士其¶
有志於古文者莫不視公以為法有集二十巻小集十¶
巻及病遂請告以罷每與交友言既終以處妻子之語¶
且曰某伯兄徳行髙曉方藥食必視本草年止於四十¶
二某疎愚食不擇禁忌位為侍郎年出伯兄十五歳矣¶
如又不足於何而足且獲終牖下幸不至失大節以下¶
<pb:KR4h0132_WYG_551-22b>¶
見先人可謂榮矣享年五十七贈禮部尚書謹具任官¶
事跡如前請牒考功下太常定謚并牒史舘謹状¶
　　少保栁公行状(沈亞之/)¶
曽祖該皇任陵州録事叅軍贈陵州刺史祖岑皇贈秘¶
書監父潭皇太僕卿駙馬都尉贈司空状公諱晟其先¶
河東人也肅宗時詔取儒賢配主其父以門業中選拜¶
太僕卿尚和政公主主及太僕繼䘮而公年始十二孝¶
聞宫姻既去䘮代宗憐之召養宫中令與皇太子諸王¶
<pb:KR4h0132_WYG_551-23a>¶
俱受學故公得通籍中禁詔以吳大瓘為之師又以大¶
瓘子通𤣥通微互為助教令十日考學績責勸所進乾¶
元初除尚書奉御得歸故邸又詔吳大瓘通𤣥通微令¶
就舍授學廣徳中加檢校太常卿賜佩金魚及徳宗即¶
位以公故奉銅輦將欲加賜遷官未幾而屬車西狩矣¶
公徒走㑹難奉天因泣奏曰臣願得尺詔持而入東都¶
購其豪人以為效徳宗嘉其忠賜詔如奏公於是傭装¶
入賊軍中見賊偽右將軍郭常左將軍張光晟公大說¶
<pb:KR4h0132_WYG_551-23b>¶
曰隂潦之災魚鱉逰其墀壇即暘光赫明是輩不知枯¶
挂之地者公等寧能從其挂哉乃出詔示常等皆奉詔¶
伏興誓約所歸未及期㑹樞籍宦官朱既昌隂以公之¶
状飛告泚遂為泚捕繫定貞矣泚詰二將詞不伏即徙¶
於外獄稍寛之有頃賊兵累敗守吏益怠公因其共繫¶
者十餘人謀相與脱其銅髠而走之奉天徳宗為之撫¶
背流涕明日乗輿幸漢中公奉轡至南梁還拜原王府¶
長史貞元六年改嘉王府長史其後翰林舍人吳通𤣥¶
<pb:KR4h0132_WYG_551-24a>¶
謫死公為疏陳雪再進不得命公醴之季止公曰上方¶
怒寧可為也公不聽公章卒三貢於是徳宗悟之謂公¶
見義不囘賜書寵勞竟雪通𤣥改澧州别駕十一年入¶
為少將作永貞初遷大將作加朝請大夫起崇陵功以¶
檢校左散騎常侍居使内作封河東縣開國子食邑五¶
百户又加銀青光禄大夫起豐陵功贈上柱國元和初¶
西蜀叛發岐隴邠涇朔方太原及山東六郡之卒皆屬¶
長武軍詔以髙崇文討之既誅三蜀大困而漢中最險¶
<pb:KR4h0132_WYG_551-24b>¶
隘益不能賑輸所奉中朝以公用當濟遂拜工部尚書¶
兼御史大夫持節帥漢中始詔諸征蜀卒各還故部而¶
獨以漢中卒三千人移戍梓州其卒以為始去父母鄉¶
里既勞而歸及境乃不得見其間亦以有功自負今則¶
徙之謂若謫耳皆蜂奮食所引刅援弓廹中貴人時公¶
行未及郡聞之遂疾驅倍走徃其所先勞之苦辛勞已¶
乃問曰君等何以而成功乎俱曰某等伐闢耳又曰闢¶
何以而得伐俱曰驕不受指於天子公曰君等既知闢¶
<pb:KR4h0132_WYG_551-25a>¶
以不授指而得伐又親滅之而得功反不授指耶今不¶
授指即受滅也是卒皆免胄匍匐遂行所徙歳餘復入¶
為大將作使匃奴先是戎相出視國使必自據偃以相¶
辱傲公知之乃先謂曰聞若等常以去信為强亡禮自¶
大禮信不為誠不仁也何足奉吾國乎於是單于諸王¶
貴人聞之愕然失恃皆莫能辭見則改容跪伏遂致天¶
子之命約信成禮而歸拜金吾右將軍始得居公爵益¶
封千五百户加為大金吾九年加户部尚書以大金吾¶
<pb:KR4h0132_WYG_551-25b>¶
為左將軍元和十三年三月九日歿享年六十九上聞¶
之一日廢聽奏詔令從官赴弔之賜賻粟帛贈太子少¶
保公强辨多學謙下好問因危以致其節見義不顧其¶
私輸公之急某從寮其門備得前行謹以所聞所見實¶
録於斯謹状¶
　¶
　¶
　文章辨體彚選巻五百五十一¶
