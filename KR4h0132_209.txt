# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:27.628552
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷二百九
<pb:KR4h0132_WYG_209-1a>¶
欽定四庫全書¶
　文章辨體彚選巻二百九¶
　　　　　　　　　　　　明　賀復徴　編¶
書五¶
　　誡竇憲書(漢崔駰/)¶
駰聞交淺而言深者愚也在賤而望貴者惑也未信而¶
納忠者謗也三者皆所不宜而或蹈之者思效其區區¶
憤盈而不能已也竊見足下體淳淑之姿躬高明之量¶
<pb:KR4h0132_WYG_209-1b>¶
意美志厲有上賢之風駰幸得充下舘序後陳是以竭¶
其拳拳敢進一言傳曰生而富者驕生而貴者傲生富¶
貴而能不驕傲者未之有也今寵禄初隆百僚觀行當¶
堯舜之盛世處光華之顯時豈可不庶幾夙夜以永終¶
譽𢎞申伯之美致周召之事乎語曰不患無位患所以¶
立昔馮野王以外戚居位稱為賢臣近隂衞尉克已復¶
禮終受多福郯氏之宗非不尊也陽侯之族非不盛也¶
重侯累將建天樞執斗柄其所以獲譏於時垂愆於後¶
<pb:KR4h0132_WYG_209-2a>¶
者何也蓋在滿而不挹位有餘而仁不足也漢興以後¶
迄於哀平外家二十保族全身四人而已書曰鑒于有¶
殷可不慎哉竇氏之興肇自孝文二君以淳淑守道成¶
名先日安豐以佐命著徳顯自中興内以忠誠自固外¶
以法度自守卒享祚國垂祉於今夫謙徳之光周易所¶
美滿溢之位道家所戒故君子福大而愈懼爵隆而益¶
恭逺察近覽俯仰有則銘諸几杖刻諸盤杅兢兢業業¶
無怠無荒如此則百福是荷慶流無窮矣¶
<pb:KR4h0132_WYG_209-2b>¶
　　規竇武書(盧植/)¶
植聞嫠有不恤緯之事漆室有倚楹之戚憂深思逺君¶
子之情夫士立争友義貴切磋書陳謀及庶人詩詠詢¶
於芻蕘植誦先王之書久矣敢愛其瞽言哉今足下之¶
於漢朝猶旦奭之在周室建立聖主四海有繫論者以¶
為吾子之功於斯為重天下聚目而視攢耳而聴謂凖¶
之前事將有景風之祚尋春秋之義王后無嗣擇立親¶
長年均以徳徳均則决之卜筮今同宗相後披圖案牒¶
<pb:KR4h0132_WYG_209-3a>¶
以次建之何勲之有豈横叨天功以為己力乎宜辭大¶
賞以全身名又比世祚不競仍求外嗣可謂危矣而四¶
方未寜盜賊伺隙恒岳勃碣特多姦盜將有楚人脅比¶
尹氏立朝之變宜依古禮置諸子之官徴王侯愛子宗室¶
賢才外崇訓道之義内息貪利之心簡其良能隨用爵¶
之强幹弱枝之道也¶
　　戒子益恩書(鄭𤣥/)¶
吾家舊貧不為父母羣弟所容去厮役之吏逰學周秦¶
<pb:KR4h0132_WYG_209-3b>¶
之都徃來幽并兖豫之域獲覲乎在位通人處逸大儒¶
得意者咸從捧手有所受焉遂博稽六萟粗覽傳記時¶
覩秘書緯術之奥年過四十乃歸供養假田播殖以娛¶
朝夕遇閹尹擅勢坐黨禁錮十有四年而䝉赦令舉賢¶
良方正有道辟大將軍三司府公車再召比牒併名早¶
為宰相惟彼數公懿徳大雅克堪王臣故宜式序吾自¶
付度無任於此但念述先聖之元意思整百家之不齊¶
亦庶幾以竭吾才故聞命罔從而黄巾為害萍浮南北¶
<pb:KR4h0132_WYG_209-4a>¶
復歸邦鄉入此歳來已七十矣宿素衰落仍有失誤案¶
禮典便合傳家今我告爾以老歸爾以事將閒居以安¶
徃覃思以終業自非拜國君之命問族親之憂展敬墳¶
墓觀省野物胡嘗扶杖出門乎家事大小汝一承之咨¶
爾㷀㷀一夫曽無同生相依其朂求君子之道研讚勿¶
替敬慎威儀以近有徳顯譽成於僚友徳行立於已志¶
若致聲稱亦有榮於所生可不深念邪可不深念邪吾¶
雖無紱冕之緒頗有讓爵之高自樂以論賛之功庶不¶
<pb:KR4h0132_WYG_209-4b>¶
遺後人之羞末所憤憤者徒以亡親墳壠未成所好羣¶
書率皆腐敝不得於禮堂冩定傳與其人日西方暮其¶
可圖乎家今差多於昔勤力務時母恤饑寒菲飲食薄¶
衣服節夫二者尚令吾寡恨若忽忘不識亦已焉哉¶
　　勅子𦙍遺書(趙咨/)¶
夫含氣之倫有生必終蓋天地之常期自然之至數是¶
以通人達士鑒兹性命以存亡為晦明生死為朝夕故¶
其生也不為娛亡也不為戚夫亡者元氣去體貞䰟逰¶
<pb:KR4h0132_WYG_209-5a>¶
散反素復始歸於無端既已消仆還合糞土土為棄物¶
豈有性情而欲制其厚薄調其燥濕邪但以生者之情¶
不忍見形之毁乃有掩骼埋窆之制易曰古之葬者衣¶
以薪藏之中野後世聖人易之以棺槨棺槨之造自黄¶
帝始爰有陶唐逮於虞夏猶尚簡樸或瓦或木及至殷¶
人而有加焉周室因之制兼二代復重以牆翣之飾表¶
以銘旌之儀招復含斂之禮殯葬宅兆之期棺槨周重¶
之制衣衾稱襲之數其事煩而害實品物碎而難備然¶
<pb:KR4h0132_WYG_209-5b>¶
而秩爵異級貴賤殊等自成康以下其典稍乖至於戰¶
國漸至穨陵法度衰毁上下僣離終使晉侯請隧秦伯¶
殉葬陳大夫設參門之木宋司馬造石椁之奢爰暨暴¶
秦違道廢徳滅三代之制興淫邪之法國貲縻於三泉¶
人力殫於驪墓玩好窮於糞土伎巧費於窀穸自生民¶
以來厚終之敝未有若此者雖有仲尼重明周禮墨子¶
勉以古道猶不能禦也是以華胄之士争相陵尚違禮¶
之本事禮之末務禮之華棄禮之實單家竭財以相營¶
<pb:KR4h0132_WYG_209-6a>¶
赴廢事生而營終亡替所養而為厚葬豈云聖人制禮¶
之意乎記曰喪雖有禮哀為主矣又曰喪與其易也寜¶
戚今則不然并棺合椁以為孝愷豐貲重禭以昭惻隱¶
吾所不取也昔舜崩蒼梧二妃不從豈有匹配之㑹守¶
常之所乎聖主明王其猶若斯况於品庶禮所不及古¶
人時同即㑹時乖則别動静應禮臨事合宜王孫裸葬¶
墨夷露骸皆達於性理貴於速變梁伯鸞父没巻席而¶
葬身亡不反其尸彼數子豈薄至親之恩亡忠孝之道¶
<pb:KR4h0132_WYG_209-6b>¶
邪况我鄙闇不徳不敏薄意内昭志有所慕上同古人¶
下不為咎果必行之勿生疑異恐爾等目厭所見耳諱¶
所議必欲改殯以乖吾志故逺采古聖近揆行事以悟¶
爾心但欲制坎令容棺槨棺歸即葬平地無墳勿卜時¶
日葬無設奠勿㽞墓側無起封樹於戱小子其勉之哉¶
吾蔑復有言矣¶
　　遺黄瓊書(李固/)¶
聞已度伊洛近在萬歳亭豈即事有漸將順王命蓋君¶
<pb:KR4h0132_WYG_209-7a>¶
子謂伯夷隘栁下惠不恭故傳曰不夷不惠可否之間¶
蓋聖賢居身之所珍也誠遂欲枕山棲谷擬迹巢由斯¶
則可矣若當輔政濟民今其時也自生民以來善政少¶
而亂俗多必待堯舜之君此為士行其志終無時矣嘗¶
聞語曰嶢嶢者易缺皦皦者易汙陽春之曲和者必寡¶
盛名之下其實難副近魯陽樊君被徴初至朝廷設壇¶
席猶待神明雖無大異而言行所守亦無所缺而毁謗¶
布流應時折减者豈非觀聽望深聲名太盛乎自頃徴¶
<pb:KR4h0132_WYG_209-7b>¶
聘之士胡元安薛孟嘗朱仲昭顧季鴻等其功業皆無¶
所採是故俗論皆言處士純盜虛聲願先生𢎞此逺謨¶
令衆人嘆服一雪此言耳¶
　　與梁冀議嗣書(李固/)¶
天下不幸仍遭大憂皇太后聖徳當朝攝統萬機明將¶
軍體履忠孝憂存社稷而頻年之間國祚三絶今當立¶
帝天下重器誠知太后垂心將軍勞慮詳擇其人務存¶
聖明然愚情眷眷竊獨有懷逺尋先世廢立舊儀近見¶
<pb:KR4h0132_WYG_209-8a>¶
國家踐祚前事未嘗不訪詢公卿廣求羣議令上應天¶
心下合衆望且永初以來政事多謬地震宫廟彗星竟¶
天誠是將軍用情之日傳曰以天下與人易為天下得¶
人難昔昌邑之立昏亂日滋霍光憂愧發憤悔之折骨¶
自非博陸忠勇延年奮發大漢之祀幾將傾矣至憂至¶
重可不熟慮悠悠萬事唯此為大國之興衰在此一舉¶
　　與申屠蟠書(黄忠/)¶
大將軍幕府初開徴辟海内並延英俊雖有高名盛徳¶
<pb:KR4h0132_WYG_209-8b>¶
不獲異遇至如先生特加殊禮優而不名設几杖之坐¶
引領東望日夜以冀彌秋厯冬經邁二載深拒以疾無¶
惠然之顧重令袁中郎昭暢殷懃至於再三而先生抗¶
志彌高所執益固將軍於是憮然失望而有愧色自以¶
徳薄深用咎悔僕竊論之先生高則有餘智則不足當¶
今西戎作亂師旅在外軍國異客動有刑憲今潁川荀¶
爽輿病在道北郡鄭𤣥北面受署彼豈樂覊牽者哉知¶
時不可佚豫也且昔人之隱雖遭其時猶放聲絶迹巢¶
<pb:KR4h0132_WYG_209-9a>¶
棲茹薇其不遇也則裸身大笑被髪狂歌今先生處平¶
壤㳺人間吟典籍襲衣裳行與昔人謬而欲蹈其迹擬¶
其事不亦難乎僕愿先生優㳺俯仰貴處可否之間孔¶
氏可師何必首陽備托臭味庶同休戚是以假飛書以¶
喻左右¶
　　與曹操論盛孝章書(孔融/)¶
歳月不居時節如流五十之年忽焉已至公為始滿融¶
又過二海内知識零落殆盡惟㑹稽盛孝章尚存其人¶
<pb:KR4h0132_WYG_209-9b>¶
困於孫氏妻孥湮没單孑獨立孤危愁苦若使憂能傷¶
人此子不得復永年矣春秋傳曰諸侯有相滅亡者桓¶
公不能救則桓公恥之今孝章實丈夫之雄也天下談¶
士依以揚聲而身不免於幽執命不期於旦夕是吾祖¶
不當復論損益之友而朱穆所以絶交也公誠能馳一¶
介之使加咫尺之書則孝章可致友道可𢎞矣今之少¶
年喜謗前輩或能譏評孝章孝章要為有天下大名九¶
牧之人所共稱嘆燕君市駿馬之骨非欲以騁道里乃¶
<pb:KR4h0132_WYG_209-10a>¶
當以招絶足也惟公匡復漢室宗社將絶又能正之正¶
之之術實須得賢珠玉無踁而自至者以人好之也况¶
賢者之有足乎昭王築臺以尊郭隗隗雖小才而逄大¶
遇竟能發明主之至心故樂毅自魏徃劇辛自趙徃鄒¶
衍自齊徃嚮使郭隗倒懸而王不解臨溺而王不拯則¶
士亦將高翔逺引莫有北首燕路者矣凡所稱引自公¶
所知而復有云者欲公崇篤斯義也因表不悉¶
　　報皇甫䂓書(趙壹/)¶
<pb:KR4h0132_WYG_209-10b>¶
君學成師範縉紳歸慕仰高希驥厯年滋多旅轅兼道¶
渇於言侍沐浴晨興昧旦守門實望仁兄昭其懸遲以¶
貴下賤握髪垂接高可敷玩墳典起發聖意下則抗論¶
當世消弭時灾豈悟君子自生怠倦失恂恂善誘之徳¶
同亡國驕惰之志蓋見幾而作不俟終日是以夙退自¶
引畏使君勞昔人或厯說而不遇或思仕而無從皆歸¶
之於天不尤於物今壹自譴而已豈敢有猜仁君忽一¶
匹夫於徳何損而逺辱手筆追路相尋誠足愧也壹之¶
<pb:KR4h0132_WYG_209-11a>¶
區區曷云量已其嗟可去謝也可食誠則頑薄實識其¶
趣但闗節疢動膝炙壞潰請俟他日乃奉其情輒誦來¶
貺永以自慰¶
　¶
　¶
　¶
　¶
　¶
<pb:KR4h0132_WYG_209-11b>¶
　¶
　¶
　¶
　¶
　¶
　¶
　¶
　文章辨體彚選巻二百九¶
