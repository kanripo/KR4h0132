# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:48.424078
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七百四十八
<pb:KR4h0132_WYG_748-1a>¶
欽定四庫全書¶
　文章辨體彚選巻七百四十八¶
　　　　　　　　　　　　明　賀復徵　編¶
弔書二(别體/)¶
　復徵曰時劉賈已亡孝標作書曰答東坡作啟曰謝¶
　皆剏體也列之以備一種¶
　　重答劉秣陵沼書(梁劉峻/)¶
劉侯既重有斯難値余有天倫之慼竟未之致也尋而¶
<pb:KR4h0132_WYG_748-1b>¶
此君長逝化為異物緒言餘論藴而莫傳或有自其家¶
得而示余者余悲其音徽未沫而其人已亡青簡尚新¶
宿草將列泫然不知涕之無從也雖隙駟不留尺波電¶
謝而秋菊春蘭英華靡絶故存其梗槩更酬其㫖若使¶
墨翟之言無爽宣室之談有徵冀東平之樹望咸陽而¶
西靡葢山之泉聞絃歌而赴節但懸劒空隴有恨如何¶
　　謝賈朝奉啟(宋蘇軾/)¶
自蜀徂京幾四千里攜孥去國葢二十年側聞松楸已¶
<pb:KR4h0132_WYG_748-2a>¶
中梁柱過而下馬空瞻董相之陵酹以隻鷄誰副橋公¶
之約宦游歲晚坐念涕流未報不貲之恩敢懷盍歸之¶
意常恐樵牧不禁行有雍門之悲雨露既濡空引太行¶
之望豈謂通判某官政先慈孝義篤友朋首隆學校之¶
師儒次訪里閭之耆舊自嗟來暮不聞㧞薤之規尚意¶
神交特致生芻之奠父老感嘆桑梓光華深衣練冠莫¶
克垂涕於墓道昔𥜗今袴尚能皷舞於民謠仰佩之深¶
力古難盡¶
<pb:KR4h0132_WYG_748-2b>¶
　¶
　¶
　¶
　¶
　¶
　¶
　¶
　文章辨體彚選巻七百四十八¶
