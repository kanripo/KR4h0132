# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:44.164118
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百五十六
<pb:KR4h0132_WYG_656-1a>¶
欽定四庫全書¶
　文章辨體彚選巻六百五十六¶
　　　　　　　　　　　　明　賀復徴　編¶
碑十五(議論/古賢)¶
　　箕子碑(唐柳宗元/)¶
　凡大人之道有三一曰正䝉難二曰法授聖三曰化¶
　及民殷有仁人曰箕子寔具兹道以立於世故孔子¶
　述六經之㫖尤殷勤焉當紂之時大道悖亂天威之¶
<pb:KR4h0132_WYG_656-1b>¶
　動不能戒聖人之言無所用進死以併命誠仁矣無¶
　益吾祀故不為委身以存祀誠仁矣與亡吾國故不¶
　忍具是二道有行之者矣是用保其明哲與之俯仰¶
　晦是謩範辱于囚奴昏而無邪隤而不息故在易曰¶
　箕子之明夷正䝉難也及天命既改生人以正乃出¶
　大法用為聖師周人得以序彛倫而立大典故在書¶
　曰以箕子歸作洪範法授聖也及封朝鮮推道訓俗¶
　惟徳無陋惟人無逺用廣殷祀俾夷為華化及民也¶
<pb:KR4h0132_WYG_656-2a>¶
　率是大道藂於厥躬天地變化我得其正其大人歟¶
　嗚呼當其周時未至殷祀未殄比干巳死微子已去¶
　向使紂惡未稔而自斃武庚念亂以圗存國無其人¶
　誰與興理是固人事之或然者也然則先生隠忍而¶
　為此其有志於斯乎唐某年作廟汲郡嵗時致祀嘉¶
　先生獨列于易象作是頌云¶
䝉難以正授聖以謨宗祀用繁夷民其蘇憲憲大人顯¶
晦不渝聖人之仁道合隆汙明哲在躬不陋為奴冲讓¶
<pb:KR4h0132_WYG_656-2b>¶
居禮不盈稱孤髙而無危卑不可踰非死非去有懐故¶
都時屈而伸卒為世模易象是列文王為徒大明宣昭¶
崇祀式孚古闕頌辭繼在後儒¶
　　文中子碑(司空圖/)¶
　道制治之大器也儒守其器者耳故聖哲之生受任¶
　于天不可斵之以就其時仲尼不用于戰國致其道¶
　於孟荀而傳焉得于漢成四百之祚劉石繼亂極于¶
　周齊天其或者生文中子以致聖人之用得衆賢而¶
<pb:KR4h0132_WYG_656-3a>¶
　廓之以俟我唐亦天命也故房魏數公皆為其徒恢¶
　文武之道以躋貞觀治平之盛今三百年矣宜其碑¶
　辭曰¶
聖魁之柄授必有施臣底之績濟亦厥時子惟善守賦¶
而不私克輸于我貞休之基¶
　　梅先生碑(羅隱/)¶
漢成帝時綱紐頽壊先生以書諌天子者再三夫火政¶
雖去而劍履間健者猶數百位尚不能為國家出力以¶
<pb:KR4h0132_WYG_656-3b>¶
斷佞臣頭復何南昌故吏憤憤於其下得非南昌逺地¶
也尉下寮也茍觸天子網突幸臣牙止於殛一狂人噬¶
一單族而巳彼公卿大臣有生殺喜怒之任有朋黨蕃¶
衍之夫出一言作一事必與妻子謀茍不便其家雖妾¶
人婢子亦攖挽相制而况親戚乎况骨肉乎故雖有憂¶
社稷心亦噤而不吐也嗚呼寵祿所以勸功而位大者¶
不語朝廷事是知天下有道則正人在上天下無道則¶
正人在下余讀先生書未嘗不為漢朝公卿恨今南逰¶
<pb:KR4h0132_WYG_656-4a>¶
復遇先生里吁何為道之多也遂碑¶
　　潮州韓文公廟碑(宋蘇軾/)¶
　匹夫而為百世師一言而為天下法是皆有以叅天¶
　地之化關盛衰之運其生也有自來其逝也有所為¶
　矣故申吕自嶽降而傅說為列星古今所傳不可誣¶
　也孟子曰我善養吾浩然之氣是氣也寓于尋常之¶
　中而塞乎天地之間卒然遇之則王公失其貴晉楚¶
　失其富良平失其智賁肓失其勇儀秦失其辨是孰¶
<pb:KR4h0132_WYG_656-4b>¶
　使之然哉其必有不依形而立不恃力而行不待生¶
　而存不随死而亡者矣故在天為星辰在地為河嶽¶
　幽則為鬼神而明則復為人此理之常無足怪者自¶
　東漢以來道喪文弊異端並起歴唐貞觀開元之盛¶
　輔以房杜姚宋而不能救獨韓文公起布衣談笑而¶
　麾之天下靡然從公復歸于正蓋三百年於此矣文¶
　起八代之衰而道濟天下之溺忠犯人主之怒而勇¶
　奪三軍之帥豈非参天地關盛衰浩然而獨存者乎¶
<pb:KR4h0132_WYG_656-5a>¶
　蓋甞論天人之辨以謂人無所不至惟天不容偽智¶
　可以欺王公不可以欺豚魚力可以得天下不可以¶
　得匹夫匹婦之心故公之精誠能開衡山之雲而不¶
　能囘憲宗之惑能馴鱷魚之暴而不能弭皇甫鏄李¶
　逢吉之謗能信於南海之民廟食百世而不能使其¶
　身一日安於朝廷之上蓋其所能者天也其所不能¶
　者人也始潮人未知學公命進士趙徳為之師自是¶
　潮之士皆篤于文行延及齊民至于今號稱易治信¶
<pb:KR4h0132_WYG_656-5b>¶
　乎孔子之言君子學道則愛人而小人學道則易使¶
　也潮人之事公也飲食必祭水旱疾疫凡有求必禱¶
　焉而廟在刺史公堂之後民以出入為艱前守欲請¶
　諸朝作新廟不果元祐五年朝散郎王君滌來守是¶
　邦几所以養士治民者一以公為師民既恱服則出¶
　令曰願新公廟者聴民歡趨之卜地於州城之南七¶
　里朞年而廟成或曰公去國萬里而謫于潮不能一¶
　嵗而歸沒而有知其不眷戀于潮審矣軾曰不然公¶
<pb:KR4h0132_WYG_656-6a>¶
　之神在天下者如水之在地中無所徃而不在也而¶
　潮人獨信之深思之至焄蒿悽愴若或見之譬如鑿¶
　井得泉而曰水專在是豈理也哉元豐七年詔封公¶
　昌黎伯故榜曰昌黎伯韓文公之廟潮人請書其事¶
　于石因作詩以遺之使歌以祀公其詞曰¶
公昔騎龍白雲鄉手抉雲漢分天章天孫為織雲錦裳¶
飄然乗風來帝旁下與濁世掃粃糠西㳺咸池畧扶桑¶
草水衣被昭囘光追逐李杜参翺翔汗流籍湜走且僵¶
<pb:KR4h0132_WYG_656-6b>¶
滅沒倒景不可望作書詆佛譏君王要觀南海窺衡湘¶
歴舜九疑弔英皇祝融先驅海若藏約束鮫鰐如驅羊¶
鈞天無人帝悲傷謳吟下招遣巫陽犦牲雞卜羞我觴¶
於粲荔丹與蕉黄公不少留我涕滂翩然被髪下大荒¶
　　淮隂侯廟碑(蘇軾/)¶
　應龍之所以為神者以其善變化而能屈伸也夏則¶
　天飛効其靈也冬則泥蟠避其害也當嬴氏刑惨網¶
　宻毒流海内銷鋒鏑誅豪俊將軍乃辱身汙節避世¶
<pb:KR4h0132_WYG_656-7a>¶
　用晦志在鵲起豹變食全楚之租故受饋於漂母抱¶
　王覇之畧蓄英雄之壯圗志輕六合氣盖萬夫故忍¶
　恥跨下洎乎山鬼返璧天亡秦族遇知巳之英主陳¶
　不世之竒䇿崛起蜀漢席捲關輔戰必勝攻必克掃¶
　強楚滅暴秦平齊七十城破趙二十萬乞食受辱惡¶
　足累大丈夫之功名哉然使水行未殞火流猶潜将¶
　軍則與草木同朽麋鹿俱死安能持太阿之柄雲飛¶
　龍驤起徒歩而取侯王噫自古英偉之士不遇機㑹¶
<pb:KR4h0132_WYG_656-7b>¶
　委身草澤名堙滅而無稱者可勝道哉乃碑而銘之¶
　銘曰¶
書軌新邦英雄舊里海霧朝翻山烟暮起宅臨舊楚廟¶
枕清淮枯松折栢廢井荒臺我停單車思人望古淮隂¶
少年有目無睹不知將軍用之如虎¶
　　表忠觀碑(蘇軾/)¶
　熈寕十年十月戊子資政殿大學士右諌議大夫知¶
　杭州軍州事臣抃言故吳越國王錢氏墳廟及其父¶
<pb:KR4h0132_WYG_656-8a>¶
　祖妃夫人子孫之墳在錢塘者二十有六在臨安者¶
　十有一皆蕪廢不治父老過之有流涕者謹按故武¶
　肅王鏐始以鄉兵破走黄巢名聞江淮復以八都兵¶
　討劉漢宏并越州以奉董昌而自居於杭及昌以越¶
　叛則誅昌而并越盡有浙東西之地傳其子文穆王¶
　元瓘至其孫忠顯王仁佐遂破李景兵取福州而仁¶
　佐之弟忠懿王俶又大出兵攻景以迎周世宗之師¶
　其後卒以國入覲三世四王與五代相終始天下大¶
<pb:KR4h0132_WYG_656-8b>¶
　亂豪傑蜂起方是時以數州之地盗名字者不可勝¶
　數既覆其族延及于無辜之民罔有孑遺而吳越地¶
　方千里帶甲十萬鑄山煑海象犀珠玉之富甲於天¶
　下然終不失臣節貢獻相望於道是以其民至于老¶
　死不識兵革四時嬉逰歌鼓之聲相聞至于今不廢¶
　其有徳於斯民甚厚皇宋受命四方僣亂以次削平¶
　而蜀江南負其險逺兵至城下力屈勢窮然後束手¶
　而河東劉氏百戰守死以抗王師積骸為城灑血為¶
<pb:KR4h0132_WYG_656-9a>¶
　池竭天下之力僅乃克之獨吳越不待告命封府庫¶
　籍郡縣請吏於朝視厺其國如厺傳舍其有功于朝¶
　廷甚大昔竇融以河西歸漢光武詔右扶風修理其¶
　父子墳塋祠以太牢今錢氏功徳殆過於融而未及¶
　百年墳廟不治行道傷嗟甚非所以勸奨忠臣慰答¶
　民心之義也臣願以龍山廢佛祠曰妙因院者為觀¶
　使錢氏之孫為道士曰自然者居之凡墳廟之在錢¶
　塘者以付自然其在臨安者以付其縣之净土寺僧¶
<pb:KR4h0132_WYG_656-9b>¶
　曰道微嵗各度其徒一人使世掌之籍其地之所入¶
　以時脩其祠宇封殖其草木有不治者縣令丞察之¶
　甚者易其人庶幾永終不墜以稱朝廷待錢氏之意¶
　臣抃昧死以聞制曰可其妙因院改賜名曰表忠觀¶
　銘曰¶
天目之山苕水出焉龍飛鳯舞萃于臨安篤生異人絶¶
類離羣奮梃大呼從者如雲仰天誓江月星晦䝉強弩¶
射潮江海為東殺宏誅昌奄有吳越金劵玉册虎符龍¶
<pb:KR4h0132_WYG_656-10a>¶
節大城其居包絡山川左江右湖控引島巒嵗時歸休¶
以燕父老曄如神人玉帶毬馬四十一年寅畏小心厥¶
篚相望大貝南金五朝昏亂罔堪託國三王相承以待¶
有徳既獲所歸弗謀弗咨先王之志我維行之天祚忠¶
孝世有爵邑允文允武子孫千億帝謂守臣治其祠墳¶
毋俾樵牧愧其後昆龍山之陽巋焉新宫匪私于錢唯¶
以勸忠非忠無君非孝無親凡百有位視此刻文¶
　　伍子胥廟碑(王安石/)¶
<pb:KR4h0132_WYG_656-10b>¶
　予觀子胥出死亡逋竄之中以客寄之一身卒以說¶
　吳折不測之楚仇報恥雪名振天下豈不壯哉及其¶
　危疑之際能自慷慨不頋萬死畢諌於所事此其志¶
　與夫自恕以偷一時之利者異也孔子論古之士大¶
　夫若管夷吾臧武仲之属茍志于善而有補于當世¶
　者咸不廢也然則子胥之義又曷可少耶康定二年¶
　予過所謂胥山者周行廟庭嘆吳亡千有餘年事之¶
　興壊廢革者不可勝數獨子胥之祠不徙不絶何其¶
<pb:KR4h0132_WYG_656-11a>¶
　盛也豈獨神之事吳之所興蓋亦子胥之節有以動¶
　後世而愛尤在於吳也後九年樂安蔣公為杭使其¶
　州人力而新之余與為銘也¶
烈烈子胥發節窮逋遂為册臣奮不圗軀諌合謀行隆¶
隆之吳厥廢不遂邑都俄墟以智死昏忠則有餘胥山¶
之顏殿屋渠渠千載之祠如祠之初孰作新之民勸而¶
趨維忠肆懐維孝肆孚我銘祠庭示後不誣¶
　　梅長者祠堂碑(明方孝孺/)¶
<pb:KR4h0132_WYG_656-11b>¶
天地至和之氣時得之而為春日得之而為煦風得之¶
而為薰皆所以長養萬物其化至宻而其用至醇其¶
在天徳也則為元其在人徳也則為仁為至善之徳為¶
惇厚之化為無言之教備其理者在唐虞為八元在周¶
為仁人在漢始稱長者其取義以為能長肓人材先躬¶
行而尚本質有長盛昌大之道故善治天下者必貴之¶
漢之大臣惟塞侯張歐皆以長者稱因其行而求之若¶
曺懿侯之清净寜謐萬石君之父子謙謹不譁丙丞相¶
<pb:KR4h0132_WYG_656-12a>¶
之居徳不伐要皆長者之選長者之為用迂而不曲緩¶
而不滯寛大忠厚得聖人之度人主能用之者其國必¶
興後嗣必䝉其利非若才智之士淺而易窮也彼孑孑¶
然而露其智術任之以事聲威錯出非不可喜然刻薄¶
少恩行法無餘意而慮民無隠情喜之者未終而厭苦¶
之者衆矣若商鞅之於秦王猛之於符氏曽未旋踵而¶
大亂作豈其才智之不足與長厚之道微而人不懐其¶
徳也故天下可以無才能之人不可以無長者不幸而¶
<pb:KR4h0132_WYG_656-12b>¶
乏才能焉事不過于廢弛不幸而無忠厚之長者其誰¶
恃而不亡乎長者之用粱肉也才智之効藥石也吾以¶
所聞所見推之國有忠厚之治者後必不衰家之乆存¶
而不墜者必長者之子孫台之寜海有梅氏考之圗譜¶
昔有諱盛字昌圗者仕晉為章安令擢南昌别駕知晉¶
将亡即是邑而隠焉常誦佛書既而有靈鳥降其所居¶
之側若諦聴者嵗餘始知郡縣以為鳯集上其事宋文¶
帝聞而下詔褒之上表稱謝曰此殆覽陛下之徳耳臣¶
<pb:KR4h0132_WYG_656-13a>¶
何與焉帝咨嗟稱為長者仍命郡縣闢其所居舍為丹¶
丘寺云今八百餘年矣其子孫衆多為邑巨家而寺亦¶
不廢宋淳祐中諸孫之學佛者良阜建重閣像而事之¶
歴年雖久而未有記其事者夫以劉宋立國未數十年¶
而宗社為墟長者之傳今千載而猶未艾此其所為之¶
可稱豈特一言之善哉宋文帝知其為長者而不知長¶
者之為用國之不夀也固宜而長者之澤至於子孫而¶
益著矣天之於善人其所施甚逺矣祠而奉之非特寓¶
<pb:KR4h0132_WYG_656-13b>¶
夫尊祖之思使聞長者之風者却去浮薄而趨忠厚豈¶
不足為天下之勸乎然則長者雖不獲如塞侯等之有¶
益於當時而其遺澤之所及未始不同也¶
　　雙忠祠碑(李夢陽/)¶
雙忠祠者祠關龍逢比干者也祠比干者何長垣去干¶
墓百里而近祠逢者何逢干儔也又邑有村曰龍相龍¶
相人掘地而獲石文曰龍逢云雙之誰知縣杜子開也¶
大之者伍疇中也伍侯之來也請祠謁覽焉而嘆曰是¶
<pb:KR4h0132_WYG_656-14a>¶
尚不足以恢恢耀乎乃兹猥焉卑也竊聞之標迷者必¶
顯其臬成大者罔恤其小故欲啓遐詔來必有闡名撝¶
寔於是鳩工庀物度時節力厥祠是新崇其堂室峻其¶
垣墉浚池蒔木旁屋翼如財靡帑出役罔農妨再閲月¶
而祠成起瞻壯睹望之巋然枚枚渠渠於是二忠哲者¶
知之過之欷以悲瞢者問之知黯焉内摧逐臣放子過¶
之涕滛滛垂亦有顙泚面赤者車將過而轅為之囘也¶
斯伍子之績也或問逢干之事于李子曰余曩過朝歌之¶
<pb:KR4h0132_WYG_656-14b>¶
墟盖數謁干墓云及靈寳西南又望見逢墓于心寔摧¶
而不自知涕滛滛下也然諜記備之聖者述之余復何¶
說矣曰干于紂無去之義是矣志曰人臣三諌其君而¶
弗聽則退而待放逢何死也李子曰忠臣必君之悟也¶
斯殺身從之矣有君而不有身也傳曰見危授命當是¶
時暇戚疏計哉曰三代異興而同亡周之亡也稽首奉¶
圗籍西向納土不聞有死之何也曰文弊之也文弊則¶
天下橫議橫議則從橫行從橫行則亂賊肆而貞純匿¶
<pb:KR4h0132_WYG_656-15a>¶
故蘇洵者從橫者也其言曰比干有心而無術蘇秦有¶
術而無心秦何人也鷃雀與孔鸞長短耶故禍天下者¶
必洵之言者也設使干有術亦効秦揣摩捭闔以誘之¶
耶誠使揣摩捭闔足以誘之秦奚不使戰國君為禹湯¶
邪故忠臣成仁義士死國舍仁義何術矣曰若是則于¶
辛惡來胡乆于人朝李子曰夏商之亡以人周之亡以¶
俗俗壊于從橫從橫始于橫議橫議由於文弊故言從¶
橫者必洵者也禍天下者也李子旣賦迎送神祠三章¶
<pb:KR4h0132_WYG_656-15b>¶
俾恊之律被之絃管發之鼓鐘以妥靈侑尸矣乃復載¶
祠由并私所撰說刻之碑曰斯文也余盖嘉伍子績云¶
伍子名餘福姑蘇人也宰邑之年是為正徳庚辰而祠¶
成立碑伍蓋遣邑學生王漢楊桂來言碑事¶
　　嘯臺重修碑(李夢陽/)¶
跡者因乎彰者也思者追乎實者也永者存乎繼者也¶
激者本乎風者也故觀人以彰可以識世思而永之政¶
之繫也然不激不著著無定形視施以明顯黙㧞微斯¶
<pb:KR4h0132_WYG_656-16a>¶
其至矣而御史許君按縣還也則謂予曰吾比㳺於蘇¶
門蓋登孫登臺云恍若見其人徘徊焉若聆厥嘯焉予¶
曰思哉許君曰臺圯予令修焉巳為祠祠登于臺北予¶
曰永哉自是有彰乎然厥施繫焉又激揚之臣也風斯¶
行矣夫孫登者晉之賤丈夫也無妻子屬云而棲其邑¶
北山土穴内是蘇門之山也乃其人夏衣草衣冬而披¶
髪自覆至微末不足述而史氏則稱之曰登好讀易撫¶
一絃琴性無恚怒人或投之水中欲觀其怒登既出便¶
<pb:KR4h0132_WYG_656-16b>¶
大笑然登不欲言阮籍甞候之既見與語登不應籍退¶
而至山半聞有聲若鸞鳯音焉則其嘯也又嵇康從登¶
逰三年問終不答康别去曰先生竟無言乎登乃曰火¶
生而有光而不用其光人生而有才而不用其才故用¶
光在于得薪所以保其耀用才在乎識真所以全其年¶
言如斯而已若登者誠何如人哉語曰桃李不言下自¶
成蹊故人患在無寔譽不必顯晦不必微寔斯思思斯¶
永矣故登者非赫赫聞者也非有河上公之授經龎鹿¶
<pb:KR4h0132_WYG_656-17a>¶
門之耦耕非如陶隱居巖處而朝議淵明嗜酒苦詩也¶
逃汚而㓗我随安卑而尊我追含之而見者不謂其無¶
峻絶而當時不以為傲苦約而天下不以為矯故過其¶
里者思其臺登其臺若見其人徘徊焉若聆厥嘯焉祠¶
之若靡之永也斯非寔之明效哉孔子曰邦無道其黙¶
足以容世之不幸莫大於使人黙予故曰觀人以彰可¶
以識世盖言晉也亦謂登非徒黙者也世不可使人黙¶
亦不可使人不黙何也溺於顯則亷恥之道喪亷恥喪¶
<pb:KR4h0132_WYG_656-17b>¶
則政壊政壊則風不激故風者生于政者也政視其施¶
思而永之必寔焉彰此激揚之先也許君得之矣夫嵇¶
康者亦晉之聞也乃卒不免於刑戮詩曰昔慚栁下今¶
愧孫登鳥獸之見畢弋莫不髙翔疾走者知二者禍巳¶
也及㝠于所欲鮮有能免焉者何也見欲而不見禍也¶
故曰不習為吏視已成事乃人自不必絶妻子汚埋如¶
登也能如河上公諸人自足免於世矣然而罕焉豈以¶
激之者寡也乃今人非惟不之激頋悻悻曰風奚益於¶
<pb:KR4h0132_WYG_656-18a>¶
世詎不大可詫也哉知縣趙鉞曰嘯臺傍故有思親聚¶
逺二亭百泉南有穠翠亭咸圯監察公曰咸復焉然孫¶
祠之餘材材咸無擾於官民又曰是役也按察僉事劉¶
君寔㐮之云許君名完丹徒縣人劉名澤濟寜州人正¶
徳十年夏五月北郡李夢陽記記之日落成日也¶
　　曲江亭碑(李夢陽/)¶
贛江北奔入彭蠡湖千里猶建瓴也至豐城也觸磯頭¶
岡則俛而東南折數里始北逹奔也登其岡望盡見其¶
<pb:KR4h0132_WYG_656-18b>¶
奔北俛折之勢於是智者悟其理勇者宛其氣仁者堅¶
其塞速者紆其謀亢者抑其志是故古之賢人才士生¶
其鄉也㳺息増益其所不能過之登也依徐繾綣而弗¶
之忍去也故此夜扁舟之咏則有新安之朱磯山杖屨¶
之章則有義山之李讀書徃來其地則有雪坡之姚夫¶
三人者非世之所謂賢人才士耶是江也既與其咏章¶
而徃來也則三人者不可不於其地祠之明矣正徳七¶
年夏五月予廵視豐城登岡望江曲之勢見其上有祠¶
<pb:KR4h0132_WYG_656-19a>¶
也而非其鬼乃立使去其鬼而作三先生主妥於其内¶
及余還也則知縣吳嘉聰業又作二亭祠後其最後亭¶
有閣又最髙登之益足以盡此江奔北俛折之勢夫理¶
以曲賤勢以曲貴孟子曰人無有不善水無有不下謂¶
理也何也智有所不役勇有所不用謀有不徑情志有¶
不直遂仁有乗其定以驗其塞故曲者勢也終而必北¶
者非勢也故曰知水者可與言道登斯亭也謁三先生¶
之祠而覽其勢之所以殆有取於予言哉殆有取於予¶
<pb:KR4h0132_WYG_656-19b>¶
言哉¶
　　管仲鮑叔廟碑(明屠隆/)¶
潁上祠管仲鮑叔禮也舊志管子潁上人盖本之史記¶
今邑有管仲墩相傳為管仲故里而不言鮑叔潁上人¶
近考之張處度注列子謂管仲鮑叔並潁上人也處度¶
在晉去春秋七雄時不甚逺舊志必有據矣又考齊人¶
物志無鮑叔則鮑叔為潁上人信乎由管仲至於今數¶
千年邑無祠邑人之不好事也如此哉潁故無山川陂¶
<pb:KR4h0132_WYG_656-20a>¶
池林麓亭榭昔人名跡可資逰覽又苦古今人物寥寥¶
甚也鴻荒而後秀異之氣無地無之而潁獨若爾寥寥¶
也覽物好古之士至此蕭條悲焉僅僅有管鮑二子成¶
名列國標勝於兹固前史之豔美而豪傑曠士之所奔¶
也而且罔為之建祠血食豈維典禮有闕即烏覩雅致¶
哉土風誠朴民習惷鄙士鮮徳譲則典禮闕也又俗不¶
興于雅道也不佞承乏兹邑徳多涼焉日斤斤不遑抵¶
官之明年始得修學宫制祭器稍葺南北壇壝示士民¶
<pb:KR4h0132_WYG_656-20b>¶
以禮旣築東門河堤劖尗碑剏綠波亭邑稍増勝於是¶
捐俸褒金不給則以士民所樂助為两公祠吁嗟乎夫¶
學士無輕議管子也盖當是時冠帶之國碁布焉莫不¶
以其驍雄桀驁之氣争長不下管子夾輔齊侯約束列¶
國列國雷動而赴之計其所展布鴻鬯鬰烈哉世人徃¶
徃以器小訾焉夫令管子當仲尼則器小令與後世人¶
物絜長較短何如耶後世襪線之士動輒張口依之乎¶
孔孟謂管晏卑卑無竒此平居抵掌可爾令身為之何¶
<pb:KR4h0132_WYG_656-21a>¶
論匡合即羣百夫麾盖之下亂矣吁嗟乎管子者奈何¶
可輕議也抑不佞於鮑叔又感焉夫綿綿之葛在于中¶
野良工得之則絺綌不得則稿死士不得相知則沒世¶
而文采不見管子信才賢微鮑叔則齊國一纍囚爾故¶
仲之所為鴻鬯鬰烈者皆叔有矣是以君子貴叔也世¶
稱相知皦日要盟青松指心不斯湏而掉臂去之則市¶
道也叔之家犬寜食其餘乎是不佞之所重感也則祠¶
鮑叔抑又可以風矣¶
<pb:KR4h0132_WYG_656-21b>¶
　¶
　¶
　¶
　¶
　¶
　¶
　¶
　文章辨體彚選巻六百五十六¶
