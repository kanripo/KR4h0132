# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:29.103361
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷二百六十一
<pb:KR4h0132_WYG_261-1a>¶
欽定四庫全書¶
　文章辨體彚選巻二百六十一¶
　　　　　　　　　　　　明　賀復徵　編¶
尺牘三¶
　　與阮瞻書(晉東海王越/)¶
禮年八嵗出就外傅明始可以加師訓之則十年曰幼¶
學明可以漸先王之教也然學之所入淺禮之所安深¶
是以閑習禮容不如式瞻儀度諷誦遺言不如親承音¶
<pb:KR4h0132_WYG_261-1b>¶
㫖小兒毗既無令淑之質不聞道徳之風望諸君時以¶
閒豫周旋誨接¶
　　與從弟琇書(羊祜/)¶
吾以布衣忝荷重任每以尸素為媿天命既隆惟江南¶
未夷此人臣之責是以不量所能畢力呉㑹當憑朝廷¶
之威賴士大夫之謀以余克之舉除萬世之患年已朽¶
老既定邊事當自角巾東路還歸鄉里於墳墓側為容¶
棺之墟假日視息思與後生味道此吾之至願也以凡¶
<pb:KR4h0132_WYG_261-2a>¶
才而居重位何能不懼盈滿之責耶疏廣吾師也聖主¶
明恕當不奪微志爾¶
　　與傅咸(楊濟/)¶
江海之流混混故能成其深廣也天下大器非可稍了¶
而相觀每事欲了生子癡了官事官事未易了也了事¶
正作癡復為快耳左丞總司天臺維正八座此未易居¶
以君盡性而處未易居之任益不易也想慮破頭故具¶
有白¶
<pb:KR4h0132_WYG_261-2b>¶
　　荅楊濟(傅咸/)¶
衛公云酒色之殺人此甚於作直坐酒色死人不為悔¶
逆畏以直致禍此由心不正直正欲以茍且為明哲耳¶
自古以直致禍者當自矯枉過直或不忠允欲以亢厲¶
為聲故致忿耳安有悾悾為忠益而當見疾乎¶
　　與從弟孝徵(孫氏瓊鈕滔母/)¶
省爾譏我以養鵠乃戒以衛懿滅斃之禍斯言惑矣吾¶
未之取衛懿之好民無役車之載鶴有乗軒之飾禍敗¶
<pb:KR4h0132_WYG_261-3a>¶
之由由乎失所若乃開圃匹於靈囿沃池矩乎神沼文¶
魚躍於白水素鳥翔乎神州豈非周文之徳大雅所脩¶
哉夫嘉肴㫖酒非不美也夏禹盛以陶豆殷紂貯以玉¶
杯而此聖以興彼愚以滅蓋置之失所如其無失來難¶
可施乎¶
　　與虞定夫人薦環夫人(孫氏瓊/)¶
瓊聞興賢崇徳聖主令典旌善表操有邦盛務伏見族¶
祖呉國亡民富春孫彦妻環少厲令節服膺道教逮適¶
<pb:KR4h0132_WYG_261-3b>¶
孫氏恪居婦職宗姻有聲奉禮未周彦母喪殞半年彦¶
奄亡沒環率禮奉終抗義明節傾竭私産以供葬送禮¶
服既終前無立子家欲改醮誓而不許¶
　　與妹劉氏(陳氏徐藻妻/)¶
見偉方所作先君誄其述詠勲徳則仁風靡墜其言情¶
訴哀則孝心以叙執咏反覆感賴交集輒不自量有疑¶
一言略陳所懐庶備起予先君既體𢎞仁義又動則聖¶
檢道長祚短時乏識真榮位未登髙志不遂本不標方¶
<pb:KR4h0132_WYG_261-4a>¶
外蹟者也老荘者絶聖棄智渾齊萬物等貴賤忘哀樂¶
非經典所貴非名教所取何必輒引以為喻耶可共詳¶
之¶
　　與褚陶(張華/)¶
二陸龍躍於江漢彦先鳳鳴於朝陽自此以來嘗恐南¶
金已盡而復得之於吾子故知延州之徳不孤淵岱之¶
寳不盡¶
　　荅雷煥(張華/)¶
<pb:KR4h0132_WYG_261-4b>¶
所致詳劒文乃干將也莫邪可復至不雖然天生神物¶
終當合耳¶
　　與弟雲(陸機/)¶
此間有一傖父欲作三都賦須其成以覆酒瓿耳¶
　　與楊彦明書(陸雲/)¶
陸雲白省示累紙重存往㑹益以増歎年時可喜何速¶
之甚昔年少時見五十公去此甚逺今日冉冉已近之¶
已耳順之年行復為憂歎也柯生而多悦樂春未厭秋¶
<pb:KR4h0132_WYG_261-5a>¶
風行戒已悲落葉矣人道多故懽樂恒乏遨遊此世當¶
復幾時各爾永隔良㑹每難懐想親愛寤寐無忘書無¶
所悉¶
　　與平原書(陸雲/)¶
一日案行并視曹公器物牀薦席具寒夏被七枚介幘¶
如呉幘平天冠逺遊冠具在嚴器方七八寸髙四寸餘¶
中無鬲如呉小人嚴具牀刷膩處尚可識疏枇剔齒纎¶
綖皆在栻目黄絮二在垢垢黒目淚所沾洿手衣卧籠¶
<pb:KR4h0132_WYG_261-5b>¶
挽蒲棋局書箱亦在奏案大小五枚書車又作岐案以¶
卧視書扇如呉扇要扇亦在書箱想兄識彦髙書箱甚¶
似之筆亦如呉筆硯亦爾書刀五枚琉璃筆一枝所希¶
聞景初三年七月劉婕妤析之見此期復使人悵然有¶
感處器物皆素今送鄴宫大尺間數前已白其繐帳及¶
望墓田處是清河時臺上諸竒變無方常欲問曹公使¶
賊得上臺而公但以變譎因旋避之若焚臺當云何此¶
公似亦不能止文昌殿北有閣道去殿文内中在東殿¶
<pb:KR4h0132_WYG_261-6a>¶
東便屬陳留王内不可得見也¶
　　其二¶
三上臺曹公藏石墨數十萬斤云燒此消復可用然煙¶
中人不知頗見之不今送二螺省曹公遺事天下多意¶
長才乃當爾作弊屋向百年于今正平夷塘乃不可得¶
壊便以斧斫之耳爾定以知吏稱其職民安其業也¶
　　與兄弟書(寡婦淑/)¶
蓋聞君子導人以徳矯俗以禮是以烈士有不移之志¶
<pb:KR4h0132_WYG_261-6b>¶
貞女無迴二之行淑雖婦人竊慕殺生成義死而後已¶
夙遘禍罰喪其所天男弱未冠女幼未笄是以僶俛求¶
生將欲長育二子上奉祖宗之嗣下繼祖禰之禮然後¶
覲於黄泉永無慚色仁兄徳弟既不能厲髙節於弱志¶
發明徳於闇昧許我從人逼我於上乃命官人訟之簡¶
書夫智者不可惑以事仁者不可脅以死晏嬰不以白¶
刃臨頸改正直之辭梁寡不以毁形之痛忘執節之義¶
髙山景行豈不思齊計兄弟備托學門不能匡我以道¶
<pb:KR4h0132_WYG_261-7a>¶
博我以文雖曰既學吾謂之未也¶
　　謝遣妻孫氏書(許邁/)¶
歘聞懸雷之響山鳥之鳴自為簫韶九成不能勝也偶¶
景青窓之下棲息巖岫之室以為殿堂廣厦不能過也¶
情願所終志絶於此吾其去矣長離别矣¶
　　荅夫許邁(孫氏/)¶
愚下不才侍執巾櫛榮華福禄相與共之如何君子駕¶
其大義輕見斥逐若以此處遐曠非婦人所便昔梁生¶
<pb:KR4h0132_WYG_261-7b>¶
渉&KR0656;孟光是攜簫史登臺秦女不舍衛人脩義夫妻同¶
行老萊逃名伉儷俱逝豈非古人嘉遯之舉者許君乖¶
離矣¶
　　荅許長史(王夫人雲林右英/)¶
夫學道者當得專道注真情無散念揆奢侈保冲白寂¶
然如密有所覩煕然如潛有所得專專似臨深谷戰戰¶
如履薄冰始得道之門耳猶未得道之室也所謂為難¶
者學道也所謂為易者學道也寂然沉味保和天真注¶
<pb:KR4h0132_WYG_261-8a>¶
神棲靈耽研六府惜精閉牝無視無聽此道之易也即¶
是不能行此者所以為難許侯研之哉斧子瑩之哉墮¶
之者禍敗積矣¶
　　授荅許長史(王夫人/)¶
凝心虚形内觀洞府抱𤣥守神專守真一者則頭髮不¶
白秃者更&KR0034;未有以百思纒胸寒熱破神營此官務當¶
此風塵口言吉凶之㑹身扉得失之門衆憂若是萬慮¶
若此雖有真心固為不篤抱道不行握寳不用而自然¶
<pb:KR4h0132_WYG_261-8b>¶
望頭不白者亦希聞也玉醴金漿𤣥生神梨方丈火棗¶
𤣥光靈芝我當與山中許道士不以與人間許長史也¶
　　六月一十九日夜授楊羲書(九華安妃紫清上/宫)¶
日者霞之實霞者日之精君唯聞服日實之法未見知¶
餐霞之精也夫餐霞之經甚秘致霞之道甚易此謂體¶
生玉光霞暎上清之法也眼者身之鏡耳者體之牖視¶
多則鏡昏聽衆則牖閉妾有磨鏡之石决牖之術即能¶
徹洞萬靈眇察絶響可乎面者神之庭髮者胸之華心¶
<pb:KR4h0132_WYG_261-9a>¶
悲則貌焦腦滅則髮素所以精元内喪丹精損竭也妾¶
有童面之經還白之法可乎精者體之神明者身之寳¶
勞多則精散營竟則明消所以老隨氣落耄已及之妾¶
有益精之道延明之經可乎此四道乃上清内書立騐¶
之真章也方欲獻示以補助君之明照耳¶
　　與親故(劉琨/)¶
吾枕戈待旦志梟逆虜恒恐祖生先吾著鞭¶
　　與人(王澄/)¶
<pb:KR4h0132_WYG_261-9b>¶
彦國吐佳言如鋸木屑霏霏不絶誠為後進領袖也(謂/胡)¶
　(母輔/之也)¶
　　其二¶
兒微風氣日上足散人懐¶
　　與人(王導/)¶
周侯雅流𢎞器何可得遺(周為荆州盜傅密/等所敗未得用)¶
　　寄王廙(王導/)¶
虎&KR0008;虎犢還其所如¶
<pb:KR4h0132_WYG_261-10a>¶
　　與僚屬(王敦/)¶
昔王輔嗣吐金聲於中朝衛玠今復玉振於江表不意¶
永嘉之中復聞正始之音阿平若在當復絶倒¶
　　與王導(王敦/)¶
温太真别來幾日作如此事當募人生致之自拔其舌¶
　(楊云觀敦與導書如此敦之逆謀導豈不知蓋坐觀/成敗敦勝則從敦晉勝則從晉千古漏網之賊也其)¶
　(得美名者子孫/貴盛彌縫之也)¶
　　上琅琊王薦南人士(顧榮/)¶
<pb:KR4h0132_WYG_261-10b>¶
陸士光真正清貴金玉其質甘季思忠欵盡誠膽幹殊¶
快殷元質略有明規文武可施用榮族兄公讓明亮守¶
節困不易操㑹稽楊彦明謝行言皆服膺儒教足為公¶
望賀生沉潛青雲之士陶恭兄弟才幹雖少實事極佳¶
凡此諸人皆南金也¶
　　報虞預論楊方(賀循/)¶
此子開拔有志意只言異於凡猥耳不圗偉才如此其¶
父甚有竒名出其胸臆乃是一國所推如方者乃是荒¶
<pb:KR4h0132_WYG_261-11a>¶
菜之特苖鹵田之善秀姿質已良但染未足耳移植豐¶
壤必成佳穀¶
　　責子(湛氏陶侃母/)¶
汝為吏以官物見餉非惟不能益吾反以増吾憂也¶
　　荅庾亮(陶侃/)¶
古人三敗君侯始二當今事急不宜教爾¶
　　荅王敦(劉隗/)¶
魚相忘於江湖人相忘於道術竭股肱之力效之以忠¶
<pb:KR4h0132_WYG_261-11b>¶
貞吾之志也¶
　　與王導(陸玩/)¶
昨食酪小過通夜委頓民雖呉人幾為傖鬼¶
　　臨終與庾亮書(孔坦/)¶
未謂疾苦遂至頓弊自省緜緜奄忽無日脩短命也將¶
何所悲但以身往名沒朝恩不報所懐未叙即命多恨¶
耳足下抗威顧盼名震天下榱椽之佐常顧下風使九¶
服式序四海一統若死而有靈潛聽風烈¶
<pb:KR4h0132_WYG_261-12a>¶
　　荅諸葛恢(庾亮/)¶
賢女尚少故其宜也感念亡兒若在初沒(亮子婦為諸/葛女将改適)¶
　　與殷荆州(顧愷之/)¶
地名破冢真破冡而出行人安穩布颿無恙¶
　　與殷浩(庾翼/)¶
王夷甫先朝風流士也然吾薄其立名非真而始終莫¶
取若以道非虞夏自當超然獨往而不能謀始大合聲¶
譽極致名位正當抑揚名教以靜亂源而乃髙談荘老¶
<pb:KR4h0132_WYG_261-12b>¶
説空終日雖云談道實長華競及其末年人望猶存思¶
安競亂寄命推務而甫自稱述狥小好名既身困邊塵¶
棄言非所凡明徳君子遇㑹處際寧可如是而世皆然¶
之益知名實之未定弊風之未革也¶
　　荅殷豫章送折角如意(庾翼/)¶
得所致雖是敗物猶欲理而用之¶
　　與羲之(庾翼/)¶
吾昔有伯英章草十紙過江亡失常歎妙迹永絶忽見¶
<pb:KR4h0132_WYG_261-13a>¶
足下荅家兄書煥若神明頓還舊觀(楊云庾翼初不服/右軍故有野雉之)¶
　(言及見右軍與庾亮書乃深服之猶呉道/𤣥之於張僧繇宋思陵之於呉傅朋也)¶
　　與桓温(孫盛/)¶
州遣從事觀採風聲進無威鳳來儀之美退無鷹鸇摶¶
擊之用徘徊湘川將為怪焉¶
　　與支遁(謝安/)¶
思君日積計辰傾遲知欲還剡自治甚以悵然人生如¶
寄耳頃風流得意之事殆為都盡終日蹙蹙觸事惆悵¶
<pb:KR4h0132_WYG_261-13b>¶
唯遲君來以晤言消之一日當千載耳此多山水山縣¶
閒靜差可養疾事不異剡而醫藥不同必思此縁副其¶
積想也¶
　　荅王坦之(謝安/)¶
知君思想愛惜之至僕所求者聲謂稱情義無所不可¶
為聊以自娯耳若絜軌迹崇世教非所擬議亦非所屑¶
嘗謂君粗得鄙趣者猶未悟之濠上耶故知莫道未易¶
為人¶
<pb:KR4h0132_WYG_261-14a>¶
　　與王羲之(謝安/)¶
敬和栖托好佳¶
　　荅謝安(王坦之/)¶
具君雅㫖此是誠心而行獨往之美恐非大雅中庸之¶
謂意者以為人之體韻猶器之方圎方圎不可錯用體¶
韻豈可易處各順其方以𢎞其業則嵗寒之功必有成¶
矣吾子少立徳行體議淹允加以令地優游自居僉曰¶
之談咸以清逺相許至於此事實有疑焉公私二三莫¶
<pb:KR4h0132_WYG_261-14b>¶
見其可以此為濠上悟之者得無鮮乎且天下之寳故¶
為天下所惜想君幸復三思¶
　　與韓康伯(俞益期/)¶
檳榔信南遊之可觀子既非常木亦特竒大者三圍髙¶
者九丈葉聚樹端房棲葉下華秀房中子結房外其擢¶
穂似黍其綴實似榖其皮似桐而厚其節似竹而穊其¶
内空其外勁其屈如覆虹其申如縋繩本不大末不小¶
上不傾下不斜稠直亭亭千百若一歩其林則寥朗庇¶
<pb:KR4h0132_WYG_261-15a>¶
其廕則蕭條信可以長吟可以逺想矣性不耐霜不得¶
比植必當遐樹海南遼然萬里弗遇長者之目自令人¶
恨深¶
　　與袁虎(郗超/)¶
殷子思求良朋託好足下勿以開美求之(劉孝標曰此/語疑勸袁勿)¶
　(友殷自爇其美曰楊云世目袁為/開美故子敬詩  袁生開美度)¶
　　與弟姊(謝𤣥/)¶
此二日東行遊歩園中已極有在家湖行模也姊想觸¶
<pb:KR4h0132_WYG_261-15b>¶
此亦小有可散¶
　　與兄(謝𤣥/)¶
居家大都無所為正以垂綸為事足以永日北固山下¶
大有鱸魚一出手釣得四十九枚¶
　　與桓温(習鑿齒/)¶
不遇明公荆州老從事耳¶
　　荅殷浩(王羲之/)¶
吾素志無廊廟王丞相欲内吾誓不許之手迹猶存由¶
<pb:KR4h0132_WYG_261-16a>¶
來尚矣不於足下叅政而方進退俟兒婚女嫁便懷尚¶
子平之志數與親知言之非一日也¶
　　與吏部郎謝萬(王羲之/)¶
以君邁往不屑之韻而俯同羣辟誠難為意也然所謂¶
通識正自當隨事行藏乃為逺耳願君每與士之下者¶
同則盡善矣食不二味居不重席此復何有而古人以¶
為美談濟否所由實在積小以致髙大君其存之¶
　　與㑹稽王(王羲之/)¶
<pb:KR4h0132_WYG_261-16b>¶
今雖有可欣之㑹内求諸已而所憂乃重於所欣以區¶
區呉越經緯天下十分之九不亡何待願令諸軍皆還¶
保淮須根立勢舉謀之未晩¶
　　與桓温(王羲之/)¶
謝萬才流經通處廊廟參諷議故是後來一器而今屈¶
其邁往之氣以俯順荒餘近是違才易務矣¶
　　與周益州(王羲之/)¶
省足下别疏具彼土山川諸竒揚雄蜀都左太冲三都¶
<pb:KR4h0132_WYG_261-17a>¶
殊為不備悉彼故為多竒益令其遊目意足也可得果¶
當告卿求迎少人足耳至時示意遲此期真以日為嵗¶
想足下鎮彼土未有動理耳要欲及卿在彼登汶領峨¶
眉而旋實不朽之盛事但言此心以馳於彼矣¶
　　與謝安(王羲之/)¶
蜀中山水如峨眉山夏含霜雹碑板之所聞崑崙之伯¶
仲也¶
　　與人(王羲之/)¶
<pb:KR4h0132_WYG_261-17b>¶
張芝臨池學書池水盡黒使人耽之若是未必後之也¶
　　與兄子猷(王獻之/)¶
兄伯蕭索寡㑹遇酒則酣暢忘返乃可自矜¶
　　與袁宜都論嘯(桓𤣥/)¶
讀卿歌賦序詠音聲皆有清味然以嘯為髣髴有限不¶
足以致幽音將未至耶夫契神之音既不俟多贍而通¶
其致茍一音足以究清和之極阮公之言不動蘇門之¶
聽而微嘯一鼔𤣥黙為之解顔若人之興逸響惟深也哉¶
<pb:KR4h0132_WYG_261-18a>¶
　　荅索商(張天錫/)¶
吾非好行行有得也觀朝榮則敬才秀之士玩芝蘭則¶
愛徳行之臣覩松竹則思貞操之賢臨清流則貴㢘潔¶
之行覽蔓草則賤貪穢之吏逢飈風則惡凶狡之徒若¶
引而申之觸類而長之庶無遺漏矣¶
　　與子(陶潛/)¶
少來好書偶愛靜閒開巻有得便欣然忘食見樹木交¶
廕時鳥變聲亦復歡爾有喜嘗亦五六月中北窓下卧¶
<pb:KR4h0132_WYG_261-18b>¶
遇凉風暫至自謂是羲皇上人¶
　　其二¶
汝旦夕之費自給為難今遣此力助汝薪水之勞亦人¶
子也可善遇之¶
　　問行帖(無名氏/)¶
天氣且未佳汝定成行否寒食近得且住為佳耳(楊云/此帖)¶
　(或以為真卿書非也乃真卿寫晉人帖辭耳或以為/右軍帖亦無的證故標以無名氏附晉人雜帖云)¶
　(宋辛稼軒詞宦游吾倦矣玉人留我住道明日是落/花寒食得且住為佳耳晉人之語一入聲律其妙如)¶
<pb:KR4h0132_WYG_261-19a>¶
　(此/)¶
　　與行脚僧(西竺十嵗和尚/)¶
三峨髙出五嶽秀甲九州震旦國第一山也¶
　　與祖逖(石勒/)¶
天下之惡一也叛臣逃吏吾之深仇將軍之惡猶吾惡¶
也¶
　　荅王謐(佛圗澄/)¶
昔人不愛尺璧而重寸隂觀其所存似不在長年耳檀¶
<pb:KR4h0132_WYG_261-19b>¶
越既履順而游性重佛理以御心因此而推復何羡之¶
於遐齡耶聊想斯理久以得之為復詶來性耳¶
　　與慕容垂(符諛/)¶
符堅王猛皆人傑也謀為燕患為日久矣今若乗機不¶
赴恐燕之君臣將有甬東之誨¶
　　荅妻苕華書(竺僧䖍/)¶
夫事君以治一國未若𢎞道以濟萬邦事親以成一家¶
未若𢎞道以濟三界髮膚不毁俗中之近言耳但吾徳¶
<pb:KR4h0132_WYG_261-20a>¶
不及逺未能兼被以此為愧然積簣成山亦冀從微至¶
著也日披袈裟振錫杖飲清流詠波若雖王公之服八¶
珍之饍鏗鏘之聲煒曄之色不與易也若能懸契則同¶
期於泥洹矣且人心各異有若其面卿之不樂道猶我¶
之不慕俗矣楊氏長别離矣萬世因縁於今絶矣嵗聿¶
云暮時不我與學道者當以日損為志處世者當以及¶
時為務卿年徳並茂宜速有所慕莫以道士經心而坐¶
失盛年也¶
<pb:KR4h0132_WYG_261-20b>¶
　¶
　¶
　¶
　¶
　¶
　¶
　¶
　文章辨體彚選巻二百六十一¶
