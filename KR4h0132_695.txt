# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:45.988739
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百九十五
<pb:KR4h0132_WYG_695-1a>¶
欽定四庫全書¶
　文章辨體彚選巻六百九十五¶
　　　　　　　　　　　　明　賀復徴　編¶
碣銘二¶
　　河中府法曹張君墓碣銘(唐韓愈/)¶
有女奴抱嬰兒來致其主夫人之語曰妾張圓之妻劉¶
也妾夫常語妾云吾常獲私於夫子且曰夫子天下之¶
名能文辭者凡所言必傳世行後今妾不幸夫逄盜死¶
<pb:KR4h0132_WYG_695-1b>¶
途中將以日月葬妾重哀其生志不就恐死遂沈泯敢¶
以其稚子汴見先生將賜之銘是其死不為辱而名永¶
長存所以葢覆其遺嗣子若孫且死萬一能有知將不¶
悼其不幸於土中矣又曰妾夫在嶺南時嘗疾病泣語¶
曰吾志非不如古人吾材豈不如今人而至於是而死¶
於是耶若爾吾哀必求夫子銘是爾與吾不朽也愈既¶
哭弔辭遂叙次其族世名字事始終而銘曰¶
君字直之祖讙父孝新皆為官汴宋間君嘗讀書為文¶
<pb:KR4h0132_WYG_695-2a>¶
辭有氣有吏才嘗感激欲自奮㧞樹功名以見世初舉¶
進士再不第因去事宣武軍節度使得官至監察御史¶
坐事貶嶺南再遷至河中府法曹叅軍攝虞鄉令有能¶
名進攝河東令又有名遂署河東從事絳州闕刺史攝¶
絳州事能聞朝廷元和四年秋有事適東方既還八月¶
壬辰死於汴城西䨇丘年四十有七明年二月日葬河¶
南偃師妻彭城人世有衣冠祖好順泗州刺史父泳卒¶
蘄州别駕女四人男一人嬰兒汴也是為銘¶
<pb:KR4h0132_WYG_695-2b>¶
　　亡友故校書省校書郎獨孤君墓碣(柳宗元/)¶
嗚呼有唐仁人獨孤君之墓袝於其父太子舍人諱助¶
之墓之後自其祖贈太子少保諱問裕而上其墓皆在¶
㶚水之左今王父營陵於其側故再世在此嗚呼獨孤¶
君之道和而純其用端而明内之為孝外之為仁黙而¶
智言而信其窮也不憂樂也不淫讀書推孔子之道必¶
求諸其中其為文深而厚尤慕古雅善賦頌其要咸歸¶
於道昔孔子之世有顔囘者能得於孔子後之仰其賢¶
<pb:KR4h0132_WYG_695-3a>¶
譬之如日月而莫有議者焉嗚呼獨孤君之明且仁遭¶
孔子是有两顔氏也今之世有知其然者其信於天下¶
乎使夫人也夭而不嗣世之惑者猶曰尚有天道噫乎¶
甚邪君諱申叔字子重年二十二舉進士又二年用博¶
學宏詞為校書郎又三年居父䘮未練而沒葢貞元十¶
八年四月五日也是年七月十日而葬鄉曰某鄉原曰¶
某原嗚呼君短命行道之日未久故其道信於其友而¶
未信於天下今記其知君者於墓韓㤗安平南陽人李¶
<pb:KR4h0132_WYG_695-3b>¶
行諶元固其弟行敏仲明趙郡賛皇人桞宗元河東解¶
人崔廣略清河人韓愈退之昌黎人王涯廣津太原人¶
吕温和叔東平人崔羣敦詩清河人劉禹錫夢得中山¶
人李景儉致用隴西人嚴休復𤣥錫馮翊人韋詞致用¶
京兆杜陵人¶
　　張丞墓碣(明汪道昆/)¶
鄭諸生張寅貢太學受浦江丞丞亷歸而殣死葢自丙¶
寅迄於庚午不能喪余故習丞浦江乃今復在行部屬¶
<pb:KR4h0132_WYG_695-4a>¶
有司視地南郊外舉丞喪葬之嗟乎士而不饜糟糠則¶
終身阨也丞登澤官貳巖邑非阨矣彼刀筆吏或以簿¶
尉卒史起家率捆載歸猶然厭粱肉即丞非膴浦江非¶
饒奚不簿尉卒史若也且也上農九人上賈千指其下¶
猶能自食百工亦然乃丞閔焉以溝壑終余嘗傷之矣¶
徃丞居邑為名髙余獨多丞濁世奚宜得此顧羣吏逓¶
若潮汐時至則以新沒故何論清濁哉丞一旦罷纍纍¶
然從諸捆載者歸如之何其不瘠且死也彼其捆載而¶
<pb:KR4h0132_WYG_695-4b>¶
還鄉里豈不揚揚有道者視之猶禦耳將不得與農賈¶
百工齒况士乎即丞閔焉以溝壑終卒不失為亷士齊¶
侯千駟夷齊首陽誦義者在此不在彼矣嗟乎鄧伯梁¶
武猶不免為餓人故道有汚隆命有嬴詘君子亦惟修¶
身俟之耳如命何余故封丞墓而碣之將以愧簿尉卒¶
史之務自封者¶
　　張季翁墓碣(歸有光/)¶
古之言能孝者生以致其飬死以致其哀而已生以致¶
<pb:KR4h0132_WYG_695-5a>¶
其飬至於千鐘之奉飲食膳羞百品味之物以為無加¶
焉然猶有啜菽飲水可以盡其情者死以致其哀至於¶
朱綠龍輴題湊之室以爲無加焉然猶有歛手足還葬¶
蓬顆敝冢可以盡其情者凡皆先王所以盡性命之理¶
順萬物之情而使人得而為之者也若人之行善不善¶
不可以責諸其子使為人子務揚前人之善而親之行¶
不能皆善則將有誣其親者矣故不以槩於禮而禮之¶
所得為者生飬死哀盡之矣雖然此慮其親之有不善¶
<pb:KR4h0132_WYG_695-5b>¶
者也人不能皆無不善故不以責諸其子若其父有善¶
而不彰是非其子之情也然則禮不止於生飬死哀而¶
已矣余識張季翁之子獻翼嘗造其室與之飲食而未¶
及見翁然聞其賢久矣先是季翁年六十獻翼與其兄¶
鳳翼徴諸文士爲傳叙數十篇余聞之疑季翁以生人¶
之懽而豫死者之事於是盡終矣季翁其不久乎明年¶
嘉靖四十一年五月五日季翁卒然翁之行卒頼諸文¶
以顯故以為翁之子能盡於生飬死哀之外者也於是¶
<pb:KR4h0132_WYG_695-6a>¶
請余碣其墓之左夫諸作者詳矣余敢著其大略翁諱¶
冲字應和其先濠州人國初始占名數於呉數世為富¶
家翁為人孝友以財讓其昆弟刲股以療父疾嘗遊燕¶
還受人寄千金為盗所掠金主聞被盗頗來訊翁紿曰¶
金皆在盡以已資償之而卒不言飬寡姪代其户徭翁¶
好爲髙髻小冠短衣楚製擕呉姬度歌曲為蹴踘諸戲¶
常在呉城西山水間人以少年輕俠目之而其大節乃¶
如此至於師史之業而好聚古書為子致千里客葢皆¶
<pb:KR4h0132_WYG_695-6b>¶
彬彬有文學矣子即鳳翼獻翼皆太學生燕翼府學生¶
葬在塘灣百花山實四十二年三月六日云¶
　¶
　¶
　¶
　¶
　¶
　文章辨體彚選巻六百九十五¶
