# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:30.946802
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三百二十四
<pb:KR4h0132_WYG_324-1a>¶
欽定四庫全書¶
　文章辨體彚選巻三百二十四¶
　　　　　　　　　　　　明　賀復徴　編¶
序四十四(齒錄類/)¶
　　乙丑同年便覽録序(明崔銑/)¶
黄御史希武編次乙丑同年録屬馮無錫景祥刻之而¶
以序屬銑吾三人者皆見於録中故也凡舉進士必有¶
登科録姓名郡邑之類皆在焉復編此者以省序也以¶
<pb:KR4h0132_WYG_324-1b>¶
省序者便覽也其便覽者為有事於四方者也以年有¶
世講之義自吾之身而即忽且忘焉至薄也過其里廬¶
而若罔知塗之人也以同年流而為塗人其可悲也已¶
是故開巻之際存者没者升與沈者感其所遇之異而¶
吾則無異視也率吾黨而敦友道者必是録矣夫友道¶
有二焉禮也義也其情篤者其禮完其分深者其義重¶
禮不完則隙之所由生也義不重則市道之為也是故¶
生相問也慶相賀也没相弔也是之謂禮進必相引以¶
<pb:KR4h0132_WYG_324-2a>¶
賢毋或妬也退必相要以正毋或係也患難必相扶持¶
以全毋或陷且棄也是之謂義皆將於是録考焉於戯¶
率吾黨而敦友道者必是録矣夫¶
　　南京鄉試齒録序(屠隆/)¶
王者網羅英俊以賢不以齒故華顚非老童牙非少才¶
諝鵲起鴻烈砰隠要以其人何如安問年為鄉試有録¶
録以齒者何也則讓之道勝也唐虞遐規帝道郅隆百¶
僚濟濟後世為楷垂讓殳斨益讓朱虎熊羆伯夷讓䕫¶
<pb:KR4h0132_WYG_324-2b>¶
龍即上材神智不以先人含徳沖和宅心柔澹故其所¶
標樹者亦光明俊偉縣諸日月而聲華到今是讓之道¶
勝也先王之教人也宗廟膠庠貴老尚齒進飲食則拜¶
奉几杖則拜温恭遜讓之禮童而習之以折其驕蹇之¶
心而養其從容温粹之度當其時士大夫之器局宏深¶
德業無玷犂然多玉瓚黄流之選詩書所稱後世豔焉¶
帝王以還代不乏俊邁之士或好通脫而惡繩檢習矜¶
露而恥弢藏擎拳曲跽鄙為俗儒倨傲鮮腆目為快士¶
<pb:KR4h0132_WYG_324-3a>¶
輕俊子弟薄有才藝至傲其父兄童子何知稍解伊吾¶
輙輕其先輩讓之道蔑如也藉令他日出而立朝腹笥¶
五車言如春華能如轉環智如倒囊其量不足稱也嘗¶
試以後世之士大夫與朱虎䕫龍諸公挈長較短或材¶
智不甚逺而氣象自别其所標樹奚啻星淵士柰何不¶
遵徳讓哉不佞寡昧謬司文柄於南國峩峩南國維士¶
之藪蓋自六朝以來山川盤回靈氣日開文風日暢家¶
藏夜光人握靈蛇雕龍之業不可謂不盛矣然竊聞之¶
<pb:KR4h0132_WYG_324-3b>¶
俗沿浮華士好揚詡少負雋氣操筆斐然輙思傾江左¶
之彦貴都下之紙前無古人後無來者則讓之道無乃¶
缺乎是不佞之隠憂也南國之文盛矣柰何復以文進¶
之是以水濟水也故余於多士不憂其不文而憂其不¶
讓子雖神聖不加於父弟雖上喆不先於兄温然和平¶
沖然挹損濟濟多士雖與唐虞方駕可也故士立朝則¶
以賢居鄉則以齒以賢則得真才以齒則崇讓德得真¶
才則國臻於理崇讓德則俗還其醇聖王之立教作人¶
<pb:KR4h0132_WYG_324-4a>¶
意亦𢎞逺矣哉爾多士朂之余將藉以報聖天子矣¶
　　陜西乙卯同年録序(李維楨/)¶
天地之氣倐聚而為人倐散而歸之天地吾不能保其¶
身之不盡而何有於父子兄弟故廟有祧而服有窮厚¶
積以遺所不知何人則達士笑之吾不能常有吾之父¶
子兄弟而何有於人稱人之父子兄弟而與之盟曰世¶
世子孫必無忘也是惑也又凡有血氣之屬莫不知愛¶
其類鳥獸失所羣匹越月踰時必返其故鄉鳴號躑躅¶
<pb:KR4h0132_WYG_324-4b>¶
而後能去而况於人乎空谷聞足音跫然則喜故國舊¶
都望之驩然樂也而况其人同其鄉同其舉之時又同¶
儻所云天作之合者邪若是而視其父子兄弟之休戚¶
若燕與越燕雀之啁噍弗如矣由前之説者巢許之厭¶
事老氏之芻狗萬物孟子反子琴張之狂申不害韓非¶
之慘礉少恩而不可為也由後之説者許行之並耕墨¶
翟之不黔&KR0691;尾生孝已之信王伯輿之情朱亥聶政之¶
俠而不可為也聖人使天下篤於情不使天下為情所¶
<pb:KR4h0132_WYG_324-5a>¶
苦設為君臣父子夫婦兄弟朋友之倫以相生相長相¶
雜相比而其所親親者不施於民所仁民者不行於物¶
夫人之類不以五倫盡也身親民物之一體也聖人知¶
之審矣而至其為訓苐若曰如是止耳情有所專至必¶
有所不至而出之易窮吾盡吾所可至而無强其所不¶
至所至者人不為恩而所不至者吾不為忍是以身親¶
民物各適其適而五倫之道萬世由之無弊也陜西士¶
同乙卯舉者持所為録請序於不佞不佞為之説曰今¶
<pb:KR4h0132_WYG_324-5b>¶
所謂同年者乃所謂朋友之倫之遺也而不共緩急抑¶
貌合而中離為德不竟者不佞不敢知所必追趨逐耆¶
為根柢之容姰姰兒女子者不佞亦不敢知蓋聖人之¶
訓昭如也¶
　¶
　¶
　¶
　文章辨體彚選巻三百二十四¶
