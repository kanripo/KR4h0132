# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:25.536157
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR4h0132_WYG_124-1a>¶
欽定四庫全書¶
　文章辨體彚選巻一百二十四¶
　　　　　　　　　　　　明　賀復徴　編¶
章二¶
　　封二子為公謝恩章(魏曹植/)¶
詔書封臣息男苗為髙陽鄉公志為穆鄉公臣伏自惟¶
文無升堂廟勝之功武無摧鋒接刃之効天時運幸得¶
生貴門遇以親戚少荷光寵竊位列侯榮耀當世顧影¶
<pb:KR4h0132_WYG_124-1b>¶
慙形流汗反側洪恩㒺極雲雨増加既榮本榦枝葉并¶
䝉苗志小豎既頑且稚猥荷列爵並佩金紫施崇所加¶
恵及父子¶
　　為蕭領軍拜侍中刺史章(梁江淹/)¶
上書皇帝陛下即日詔書以臣為侍中驃騎大将軍開¶
府儀同三司班劍三十人等持節都督如故峻命在庭¶
光冊充軒虹驂聳服朱轙佇葢夤對以懅心影若傾中¶
謝臣功乏至道不足以題象魏績非振民無可以書廟¶
<pb:KR4h0132_WYG_124-2a>¶
閣半漏未晏中鍾而驚實忌㣲庸起乗盛服竊疑國寵¶
頓萃末躬今寰海順典瓊都咸光調御維新鎔製就始¶
良宜整變憲經銓眀典緯九河式耀三辰載晰不晤陛¶
下皇靈曲溢大賚斯降而鴻賞之行迺於臣始非所以¶
騰振遥風激昻品流輿人之誦具聞其黷頻露慊祈未¶
叨鑒順今使䖍禮青軒謹躬丹墀憂符怵悚慙屬兼軫¶
不任屏營之情¶
　　為蕭拜太尉揚州牧章(江淹/)¶
<pb:KR4h0132_WYG_124-2b>¶
𤣥文既降雕牒増輝禮謁前英寵華昔典仰震威容俯¶
慙陋識心魂戰慄若殞若殯臣景能驗才無假外鏡撰¶
已練志久惻内涯故讓不飾迹辭非謙矩寸亮尺素頻¶
觸瑶纊丹情實理備塵珠冕而神居寂阻九重嚴絶徒¶
懐漢臣伏闕之誠曽無魯人迴日之感所以迴懼鴻威¶
後奔殊令者也既而永鑒隆魏緬思宏晉國之大政在¶
功與位故治民紐亂不䖏輿臺之下去勲捨徳寧班衮¶
司之上咸以休對性業裁成器靈詎有移風變範尅耀¶
<pb:KR4h0132_WYG_124-3a>¶
倫序者乎臣績不炤朝忠豈宜國名爵赫曦僶俛優忝¶
陛下久超異禮之榮越次殊常之秩雖寝寐矜戰曲垂¶
哀亮而璽冊沖正愈賜砥礪今便肅順天誥恭聞睿典¶
審躬酌私必㧞危撓将恐民俗由此方擾軌訓以之交¶
蕪臣豈不勉智罄忠未知所以報奉淵聖輸感霄極取¶
諸㣲躬長為慙荷¶
　　為安陸王謝荆州章(沈約/)¶
臣托景宸區早延休寵身班帝穆爵首藩圭好禮慙河¶
<pb:KR4h0132_WYG_124-3b>¶
敦詩愧楚懸斾出關徒違絳闕摐金入濟識謝戎麾而¶
照臨彌廣復叨匪服紀南形勝任總上㳺西緯岷昂北¶
維崤陜六轡在手猶或稱難羣牧稟威茲道孰易是以¶
攄情陸白布欵幄垂霄途嚴逺事隔披照腆冒斯言膺¶
此謬荷祇奉兢懼㒺知攸記¶
　　為陳六宫謝章(陳江總/)¶
鶴籥晨起雀釵曉映恭承盛典肅荷徽章步動雲袿香¶
飄霧縠媿纒艶粉無情拂鏡愁縈巧黛息意臨忩妾聞¶
<pb:KR4h0132_WYG_124-4a>¶
漢水贈珠人間絶世洛川拾翠仙處無雙或有風流行¶
雨窈窕初日聲髙一笑價起兩環乃可桂殿迎春蘭房¶
侍寵借班姬之扇未掩驚羞假蔡琰之文寧披悚戴¶
　¶
　¶
　¶
　¶
　¶
<pb:KR4h0132_WYG_124-4b>¶
　¶
　¶
　¶
　¶
　¶
　¶
　¶
　文章辨體彚選巻一百二十四¶
