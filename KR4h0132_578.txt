# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:40.580130
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷五百七十八
<pb:KR4h0132_WYG_578-1a>¶
欽定四庫全書¶
　文章辨體彚選巻五百七十八¶
　　　　　　　　　　　　明　賀復徴　編¶
記十九¶
　　雪竇記(明王士性/)¶
雪竇在奉化之西岀縣城十里日嶺之坂有石焉亭亭¶
然傴而頎鋭而肖髻以類人也為夫人廟祝之又二石¶
高與夫人肩罅夾長石如巨鰌齒齒足玩又行四十里¶
<pb:KR4h0132_WYG_578-1b>¶
山靄明滅忽翠㣲有臺榜雪竇焉歴峻坂再數十盤近¶
之乃至望宫曲道樹宋應夢名山碑後行數百步入山¶
門則平疇沃衍更忘其為萬山之巔也中起一石阜廣¶
弗盈畆柟栢森蔚海鶴巢之名含珠林東西兩澗水合¶
為閤道覆之名觀瀾閣南澗有沼石文如錦名錦鏡池¶
又折而南兩澗合流之水垂㵼於千丈岩下懸為瀑布¶
虎豹吼而震雷轟也寒飈從水中與飛沬俱起四顧戰¶
戰不自持名龍隱潭又行十里至妙高臺為上雪竇舊¶
<pb:KR4h0132_WYG_578-2a>¶
有藤龕僧和菴巢其中日令雙虎頸掛大竹筒來寺乞¶
齋為守龕弟子今僧去而龕廢矣此山竒峭幽邃烟雲¶
滿壑亦海上之一竒也¶
　　四明山記(王士性/)¶
四明山者天台之委也高與華頂齊跨數邑自鄞小溪¶
入曰東四明行山自姚白水入曰西四明而自奉川雪¶
竇入則直謂之四明行山中大約五六十里山山盤互¶
竹樹葱蒨衆壑之水亂流争趨入益深猿烏之聲俱絶¶
<pb:KR4h0132_WYG_578-2b>¶
悄然嘻呬通顥氣覺與世界殊絶不似天台近人也道¶
書稱第九洞天峯凢二百八十二中有芙蓉峯漢𨽻四¶
明山心字山四穴如天窓隔山通日月星辰之光故曰¶
四明山北有潺湲洞洞下曰過雲岩雲縹緲不絶者二¶
十里人經行雲中故云山南曰雲南山北曰雲北山無¶
古刹人跡罕至大約東海之上惟天台四明群山罕儷¶
焉¶
　　金華山記(王士性/)¶
<pb:KR4h0132_WYG_578-3a>¶
金華山高千丈一名長山又名北山山巔雙巒曰金盆¶
曰玉壺壺水分兩𣲖下下乎山之陽者由山橋以達于¶
溪㵼乎山之陰者由鹿田而入于洞盆水惟一𣲖落而¶
為赤松澗山橋者兩崖峙百仞上有石横跨之溪流下¶
注焉故於諸澗為尤勝山之右為赤松山又右為知者¶
者寺寺在芙蓉峯西畔岀城二十里乃至西去則為三¶
洞東行乃望紫岩岩東三里則赤松宫也宫傍山為王¶
初平叱石處宫長松茂竹澗水如環流宫東北兩崖間¶
<pb:KR4h0132_WYG_578-3b>¶
則小桃源在焉水石相搏時引岀桃花數片可觴也近¶
觀羊石色蒼白卧立各異態遂過小橋西行三里為東¶
西鹿田俗稱玉女驅鹿而耕處也復五里為三洞上朝¶
真中氷壺下雙龍雙龍外洞堪百榻石壁上現仙桃霞¶
衣龍首左昂而尾右垂内一穴如蟇頥水淙淙從中岀¶
即伏流洞外舊有覆石可仰卧小舟以入入則見華盖¶
垂衣狻猊龜蛇町者為田方者為床滴者為硯擊有聲¶
者為鐘矯如玉者為雙龍兹水捍石塞未入也登又一¶
<pb:KR4h0132_WYG_578-4a>¶
里至中洞窺黒穴無底徒聞水聲暴至久之乃有簾泉¶
飛下三十餘丈盛以巨石雙石筍嶄然壁立于前復披¶
莽三里至上洞大石如龜横當其穴穴中數石如群仙¶
儷立内垂衣伸一足者為觀音此朝真所由名也方韶¶
卿所謂洞口天日之光斜射洞中石崖上淡如月色内¶
有石梁高掛白龍䕶其左蒼龍䕶其右又有天池深廣¶
四畔峻不可下池之裏有崖如兩扉而啟其一極暗中逺¶
望石扉啓處天光下燭葢洞天漏明而人莫知其處既¶
<pb:KR4h0132_WYG_578-4b>¶
隔天池不得復深入也良然自洞下復之九龍庫甚則¶
北一里走紫㣲岩講堂洞梁劉孝標所卜築者洞飛霞¶
涌水廣而紺碧如厦屋然盖不臧外雙龍矣日下舂復¶
由赤松歸洞列諸恠竒相不類人世道書亦以此為三¶
十六洞天之一時余遊以甲戍九日與同年章德卿俱¶
也¶
　　南明山記(王士性/)¶
南明者麗水南明也以别于新昌新昌南明聳盤谷中面孤¶
<pb:KR4h0132_WYG_578-5a>¶
崖麗水南明踞城之南曠覽一邑初入有石梁跨壑如¶
蛟龍蟠水中然透露不及台宕寺後兩石相倚人行石¶
下不見日月之光名合掌岩上有高陽洞葛洪𨽻靈崇¶
字并米元章南明山字俱剗于壁崖下二井天欲雨則¶
井中岀雲人呼為龍窟云¶
　　石門記(王士性/)¶
石門在青田境中發括蒼放舟踰石㠶不五十里而至¶
洞口雙峰鵠峙嶻嶪入雲中是名石門迤逶而入平原¶
<pb:KR4h0132_WYG_578-5b>¶
若曠西南天表瀑布落焉激天壁而㵼下潭掛流幾七¶
十餘丈非烟非霧亭以噴雪潭空洞沈碧叠石中流若¶
砥柱當前掲而過則有剞洞在石壁下飛沫隨風時時¶
入洞霑人衣俱濕李白云山光水色青於藍然哉上有¶
軒轅丘道書以為𤣥鸐洞天云此地行溪澗中大都嵐¶
氣依人曲曲如畫不獨瀑流之竒也自謝康樂創咏唐¶
宋諸賢相繼有作余遊乃在南明之後¶
　　江心寺記(王士性/)¶
<pb:KR4h0132_WYG_578-6a>¶
江心寺者永嘉大江中孤嶼也城抱九山為九斗門嶼¶
與之對峙海濤日夜囓其下左右造浮圖鎮之如兩龍¶
角然當其青天不動滄海無波春日初長晴江似鏡塔¶
影東擲晩渡争喧憑江天閣而眺亦一樂也若夫隔江¶
烟火如天星錯落則在雲陰之夕為佳海潮奔激西去有¶
聲自顧身在嶼中如泛銀河上下則月明之夕為最時¶
以丙戌秋七月同遊者劉將軍忠父何山人貞父稱初¶
識也¶
<pb:KR4h0132_WYG_578-6b>¶
　　玉甑峯記(王士性/)¶
玉甑峯者未至樂清三十里岐路而入夾石為門流水¶
中貫桑麻滿谷儼然避秦桃源也逺瞻峯頂巨石成山如負¶
甑然至山麓羊腸盤曲石立如人躡而至山腰飛泉一¶
道自空注下正落馬首為風引之去忽覺鷄聲在余頂¶
仰而不見疑所謂劉安鷄犬遺白雲中響者問之則洞¶
中黄冠畜之當午啼聲徹下界也緣此梯而上之不過¶
二十丈為峻壁故復由山左陟其巔反下而至洞洞嵌¶
<pb:KR4h0132_WYG_578-7a>¶
空如簷寺其中不設椽瓦塑孫真人像時方夕陽返照¶
四山林木如披繡恍然身在巨鰲背上乃望東海三山¶
招安期羨門不至歸宿洞中盖欲未明觀日乃凌晨曀¶
而下時遊在江心之後與潘司理去華何山人貞父俱¶
歸則過北鴈别有記夫越余家也其山川是不一至焉¶
故次越游不以歳月而次其山川¶
　　慧日峰記(虞淳熈/)¶
慧日峰所以名九曜借光也陳思恭採一石負宗鏡之¶
<pb:KR4h0132_WYG_578-7b>¶
光者被慧日名自此石千叠而上神瑛青熒多屬貪狼¶
亷貞當是湖擁琉璃懸流不㵼作空王罘罳矣聞建塔¶
起土而見磚磚中矩砥列盖堂云升頂則日輪旭升浮¶
江映湖江舟如葉湖舟如鳬錢塘蘇堤遊人如蟻簫鼓¶
隠隠聲如蜩螗而瓦如鱗山如髻則城中浙外之景也¶
回視木末蒼欝翠屏之外鳯山虎洞杳靄無際矣其支¶
為蓮花洞紺石西引碧薏緗藕千房萬竅恍夏雲之竒¶
米顛琴臺孫放鶴樊在其下¶
<pb:KR4h0132_WYG_578-8a>¶
　　萬工池記(虞淳熈/)¶
萬工池在寺門列栢外兩坊夾之宋建炎以前寺累遭¶
回禄鞠為荆墟熙寧間有善青烏術者云雷峯火星須¶
鑿池以禳之圓照本禪師乃募有力者萬人濬未終日¶
而成故名池方廣淵渟峻岸綺匝繪垣前照古木傍蔭¶
根如虬龍蟠擁石几良辰正晝野筵山市喧於都城惟¶
東畔退居而三面俱成遊徑珠履方舄蹴香塵而封紫¶
葯者日以百計時則爆竹鐘魚之遞響酒胾伊蒲之各¶
<pb:KR4h0132_WYG_578-8b>¶
陳麗人寂士真俗同適憩林投石逸戯自娯寳光寺之¶
咸池不若也乃若杖藜照影披襟弄月濠濮之想特夕¶
照曉鐘兩時許耳今且潜通鄰治購以放生移栽西渚¶
之藕花宛承德水之蓮座橋梁亭閣他日更費萬工當¶
與兩湖爭勝矣¶
　　遊洞庭山記八首(陶望齡/)¶
歳乙未予再以告歸道金閶友人袁中郎為呉令飲中¶
語及後㑹時方食橘曰予竢此熟當來遊洞庭明年秋¶
<pb:KR4h0132_WYG_578-9a>¶
中中郎書再至申前約而小園中橙橘亦漸黄緑矣遂¶
以九月之望發山陰弟君奭姪爾質書生伯通武林僧¶
真鑑皆從丁已抵蘇止開元寺中郎方卧疾新愈談於¶
榻之右者三日壬戌始渡胥口截湖八十里登西山宿¶
包山寺癸亥步遊毛公壇林屋山舁至天王寺宿甲子¶
取徑西小湖登縹緲峰下宿上真宫乙丑遊大小龍山¶
以小舟横兩灣而渡遂躋石公回宿包山謀以次日往¶
遊東山以歸丙寅東北風大作明日雨又明日大霧欲¶
<pb:KR4h0132_WYG_578-9b>¶
去不可霧稍霽輿而行湖濵去湖咫尺不能辨湖水循¶
大明灣始見日遂至消夏時忻州守蔡公使人餉之包¶
山餉者道遇遂入謁飲焉宿其弟上舍齋中明日登飛¶
仙汜舟憩衆安洲上相與至寺攜具酌之詰旦始涉湖¶
而返距其往七日矣而竟不及東方雨霧時端居無雜¶
書所見聞凡七則至開元復續其一夫一山之景曰有¶
異觀一日之觀人有異趣嘗獨趣所㑹雖所階逰不可¶
告語况後先於兹者哉而又何足以宣之聊志嵗月爾¶
<pb:KR4h0132_WYG_578-10a>¶
萬厯丙申孟冬一日記¶
　　其一¶
林屋洞有三門曰雨洞丙洞暘谷洞丙洞甚庳其深不¶
能隠尻徒名耳暘谷可數十步輒塞惟雨洞為大當洞¶
口有如厦屋者潦水據焉刺頭望之陰晦莫可測湖中¶
東西山皆名洞庭未知更有洞山庭山也其名盖以兩¶
山宜最尊大而反若培塿焉從山腹直過不逮半矢入¶
是洞淺者猶數里乃岀真行湖㡳矣山上怪石錯峙不¶
<pb:KR4h0132_WYG_578-10b>¶
可名狀大抵類虎林飛來山夫昔所為羅封氊褁萬斛¶
之艘千牛之挽輿致一二帝都禁苑侈然偉觀者今若¶
樹林牛羊充斥糅雜略不恡惜遽為鄙夫一日有箕坐¶
而歗遂有傲色暘谷洞上有李彌大磨崖無礙菴記就¶
而讀之欲尋易老遺寳而不可得彼築室以處者而不¶
能竟有之復悵悵然而去¶
　　其二¶
洞庭山之觀春梅花仲春梨花夏櫻桃楊梅秋橘橙其¶
<pb:KR4h0132_WYG_578-11a>¶
族之所聚連林廣囿彌望無極而各以地盛遊梅於涵村¶
櫻桃於後堡棃花角菴橘橙東村天王寺天王僧守菴者¶
善藝植其所種稠直蔚茂踰於東村人東村人師之始自¶
後堡登岸步躋包山明日宿天王寺寺如在橙圃中也一¶
百畆間殆無雜樹今歲特穰初熟而未剪其觀盖可知君¶
奭曰人之咏是者金子火珠丹房翠苞若是皆涴之耳宜¶
更求雅稱者而竟亦不能得然世惟北人不識橙橘茍識¶
者而讀吾記其冨麗晃燿之狀寧須一語亦誰敢下一語邪¶
<pb:KR4h0132_WYG_578-11b>¶
寺後即桃花䲧而絶不見桃僧云舊常有十萬樹守菴為¶
雛僧時寺賣其實尚七八千餘觔然桃易蛀不能老壽代¶
而薪焉今橙所處其地也守菴年七十餘折一足兩木扶¶
之行貎甚古直談種樹甚詳爾質遂受其術而書之¶
　　其三¶
山水以相遇而勝相敵而竒長瀑大溪介於甌閩之山¶
細若紳帶矣江湖大壑中雖有孤嶼絶島汎焉若漚此¶
有以相遇而未有以相敵善乎蔡昇氏之言是山也以¶
<pb:KR4h0132_WYG_578-12a>¶
七十二峰之蒼翠矗立於三萬六千頃之波濤徧行天¶
下惟是有之信哉遇矣敵矣雖然猶未也予兩日行山¶
間所適各一二十餘里皆平衍空曠帶以叢薄林幽果¶
香石細泉響徑路縈繞屐䇿恣進倐然放目乃覺在巨¶
浸中人境四絶始為之心悸葢已忘其為湖也及至銷¶
夏灣高閎相比家有程卓之貲㕓市之間盛若通邑併¶
忘其山斯又域内希絶之事矣¶
　　其四¶
<pb:KR4h0132_WYG_578-12b>¶
自胥口望太湖頗憚其廣揚颿行少頃抵中流而諸山¶
四環之似入破壘中也目得憑杖意更安穩顧反誚之¶
曰此楪面耳剗却君山好平舖湘水流豈欺予哉登縹¶
緲峰之日日色甚薄烟靄罩空峰首既高絶諸山伏匿¶
其下風花雲葉復覆䕶之於是四望迷謬三洲遁藏浩¶
瀰之勢得所附益𣺌然彷徨莫知天地之在湖海湖海¶
之在天地予於是歎曰夫造化者將以是未足以雄予¶
之觀而為此耶仰而視白雲如氷裂日光從罅處下漏¶
<pb:KR4h0132_WYG_578-13a>¶
湖水映之影若數畮大圓鏡百大呌共舁巨石撞之與¶
為敵葢湖之觀於斯極矣石上稍夷故是日炊于寺而¶
登罡風横掣人毎置足自固乃敢移武攀石據地僅而¶
得留至頂蹲巖間引脰竊望便縮避以其遊之艱不可¶
輒去也便相勉少住然以不可竟相引而下¶
　　其五¶
瞰湖而山宜以觀之親疎寛陿為勝劣也縹緲峯於諸¶
山最尊受五湖三州之全觀宜最勝然其居&KR1925;絶風氣¶
<pb:KR4h0132_WYG_578-13b>¶
所磅礴遊者不可久輒披猖去其為樂常不償其勞吾¶
未有樂焉瀕湖之山惟大小龍山石公最親以其稜骨¶
剛猛能與衝破波濤終日百戰而不北巖竇嵌空役納¶
濤瀨又類束而柔之幽官水府百怪潜穴而遊者得娛¶
狎戱嬉暢適其上故足樂也孟冬之朔自縹緲峰下宿¶
上真宫辰起行二里為大小龍山兩龍之石如林屋而¶
下窮於湖水齧其膝穿石之反反在石下石踞之若浮¶
焉伏而聽之匼匝鏜鞳如縣作於窟室之底其石坼處¶
<pb:KR4h0132_WYG_578-14a>¶
或數丈或漏如䑕穴水流其下皆可俯而闚也而大龍¶
之石更竒其横岀雄峙桀十棊置水面僧澄源曰登山¶
之徑不一從西小湖寺穴其胷而入焉每有獲輒盛誇¶
譽題為第一及至更一處復謂勝之輙更其題所謂如¶
積薪後者在上矣¶
　　其六¶
遊大小龍山之日渡消夏抵明月灣炤餅小菴中食之¶
相與言曰今日之遊樂矣雖然兹湖之雄而未有層閣¶
<pb:KR4h0132_WYG_578-14b>¶
傑觀如晴川萬鶴者數成之丘山石瑣碎無以稱焉予¶
所憾也葢庵中望勝者石公之陰而以為止是耳少焉¶
循山而東山石皆屏立高下絡繹拔地各數十百丈偉¶
特嚴麗瞻視驚聳長天逺波浩焉而來兀焉而應飛舞¶
澎湃有所弹壓氣沮意帖不敢前進於是湖山之偉始¶
合如客得主如百萬甲騎得將帥予遂再拜斂服懲前¶
之失詞壁稍上有厓嶄然少空其中巖舍人澂為疏上¶
而榜之曰歸雲洞折而北有如拾級者曰雲梯其下石¶
<pb:KR4h0132_WYG_578-15a>¶
塌數十畆坐可千人曰千人磯巨石立波中類人者兩¶
曰石公石姥千人磯半亘水澨半入水逺望白頭浪如¶
連山久之始拍岸為石扼或不得上一二勍者超而升¶
徑而撲人予輩皆驁於水涯者予必為之跨其脊躐其¶
頂羣而伏者必公大小龍遇水落時小舟緣厓行其山¶
足空洞處皆可坐大者可布數席羣飲其下今以湖漲¶
故不可入¶
　　其七¶
<pb:KR4h0132_WYG_578-15b>¶
諸山勢皆涉而登惟石公梭龍頭三山斗岀於水復似¶
欲涉者而石公山稍近梭龍頭從高處望如蝦鬚也就¶
而視之又如人斂手將揖未合處有圜洲浮其中曰衆¶
安有山平若几障其外者曰蕨蕨所不逮有引右股蔽¶
之者曰驛此銷夏灣也居是灣者類繚垣各九里其後¶
正直縹緲峯前若自為小湖不與大湖相通闗登蔡氏¶
倉心樓眺之水之觀盡矣渡衆安洲回矚居者粉垣髹¶
扉櫛比於煙翠而岸之觀偹兩旁山麓雜樹翳然霜後¶
<pb:KR4h0132_WYG_578-16a>¶
鴨腳楓栢爛焉作花青松翠橘参差繡縟小舟夤緣葦¶
間左右應之不知頸之既㾓也始予從龍頭徑渡望知¶
其美而亟於歸故未及遊然意結如瘕其後三日復飲¶
於蔡忻州氏登其樓明日汜舟灣中而瘕遂釋矣¶
　　補記¶
　　其八¶
余曩年讀蔡羽洞庭記知有是山又以兹山知羽也後¶
四年始至山中忘賫其書以來然尚能誦之其朗峻高¶
<pb:KR4h0132_WYG_578-16b>¶
㓗可與栁宗元永州李孝光鴈宕諸文等伍意其竒士¶
亟欲就鄉人問之天王寺僧澄源者好事知文墨為予¶
言羽即西山人也山有東西蔡村族最盛而羽怪誕有¶
三間齋已處其中縛藁為二大儒令腰膝皆可屬折繫¶
兩旁室朝課易夕課四書自為解而寘傳註几旁毎開¶
巻便大詬曰某甲謬甚叱童子牽以來跽而杖之而寘¶
大鏡南面遇其著書得意輒正衣冠北面向鏡拜譽其¶
影曰易洞先生爾言何妙吾今拜先生矣羽尤以善易¶
<pb:KR4h0132_WYG_578-17a>¶
自負故稱易洞也羽本號林屋年少未知書日與羣兒¶
走山巔放紙鳶為戯其母數戒之必泣下遂折節誦讀¶
以詩擅名後貢為翰林孔目祖昇亦有文名即撰震澤¶
編者也¶
　¶
　¶
　¶
　¶
<pb:KR4h0132_WYG_578-17b>¶
　¶
　¶
　¶
　¶
　¶
　¶
　¶
　文章辨體彚選巻五百七十八¶
