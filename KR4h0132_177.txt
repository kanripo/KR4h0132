# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:26.846070
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷一百七十七
<pb:KR4h0132_WYG_177-1a>¶
欽定四庫全書¶
　文章辨體彚選巻一百七十七¶
　　　　　　　　　　　　明　賀復徴　編¶
劄子七¶
　　初政第二劄(明霍韜/)¶
臣聞漢文帝入蒞大統首問每嵗决獄㡬何每嵗錢糓¶
出入㡬何陳平對曰有主者司馬光謂平所對為非非¶
也大臣惟擇夫主刑獄錢糓者而已責大臣知刑獄錢¶
<pb:KR4h0132_WYG_177-1b>¶
糓之數非也或者又云文帝非所宜問亦非也葢知刑¶
獄之數可以覘風化矣知錢糓之數可以知經費矣此¶
文帝之問實人君初政之首務也臣願陛下推廣此問¶
可乎如䝉首召户部問之曰祖宗朝嵗計賦税所入㡬¶
何各省存留㡬何内府需費㡬何百官廪糧幾何軍士¶
糧餉㡬何三邊供億幾何藩封禄米㡬何内宦月糧幾¶
何較之今日嵗計所増幾何所减幾何然後從而思之¶
曰賦税所入猶夫昔也所費所出不有倍於昔者乎年¶
<pb:KR4h0132_WYG_177-2a>¶
代愈深流弊愈極盍有以處之乎次召吏部問之曰祖¶
宗朝外任百官㡬何京任百官㡬何薦舉㡬何科貢㡬¶
何雜流幾何較之今日冗員所增㡬何衙門添設㡬何¶
然後從而思之曰輿圖政事猶夫昔也冗員冗食不有¶
加於昔乎官添弊冗政紛多門盍有以處之乎次召兵¶
部問之曰祖宗朝天下軍職㡬何京衛帶俸㡬何外衛¶
帶俸㡬何天下軍士㡬何在京勇士㡬何校尉㡬何較¶
之今日所增㡬何所减㡬何虚名無實勢豪包辦月糧¶
<pb:KR4h0132_WYG_177-2b>¶
幾何然後從而思之曰天下疆圉猶夫昔也冗員冗兵¶
不有倍於昔者乎愈久愈冗愈冗愈極糧食無措盍有¶
以處之乎次召禮部問之曰祖宗朝天下親藩㡬何鎮¶
國奉國將軍中尉㡬何儀賔㡬何内臣㡬何較之今日¶
所増㡬何所减㡬何然後從而思之曰嵗計賦入猶夫¶
昔也宗藩内宦不有倍於昔者乎勢窮則變變則通通¶
則久盍有以處之乎次召工部問之曰祖宗朝嵗計物¶
料所入㡬何恒年修理㡬何上用所需㡬何各監局所¶
<pb:KR4h0132_WYG_177-3a>¶
需㡬何軍器修理㡬何工匠㡬何柴炭㡬何較之今日¶
所増㡬何所减㡬何然後從而思之曰天下課料猶夫¶
昔也浮費不經不有倍於昔者乎繁費日滋帑藏日竭¶
天下日困國計日艱盍有以處之乎次召刑部問之曰¶
祖宗朝嵗决大辟幾何較之今日天下决大辟㡬何情¶
真着監㡬何可疑見監㡬何然後從而思之曰好生惡¶
死人心猶夫昔也嗜利忘死不有倍於昔者乎經奏處¶
决有此數也敲椎寃死不有萬於此者乎民無恒産斯¶
<pb:KR4h0132_WYG_177-3b>¶
無恒心刑酷民寃國本攸係盍有以處之乎是故天下¶
一大家也處天下猶夫處家也今夫千金之家一人享¶
之其百費饒洽也固宜再世有五人焉則為二百金之¶
家矣以二百金之家復圖千金之費不日就窮促已乎¶
雖然二百金之家儉以圖存其不墮先業也亦宜再世¶
再有五人焉則為四十金之家矣以四十金之家復圖¶
千金之費不立墮先業已乎雖然四十金之家猶可擴¶
之為二百金之家也二百金之家猶可擴之為千金之¶
<pb:KR4h0132_WYG_177-4a>¶
家也存乎人者也天下一大家不再擴焉者也限於勢¶
者也我祖宗剙業之初猶夫億萬金之家也宗藩之分¶
封猶夫子孫也百官猶夫工作也内臣猶夫臧獲也軍¶
士猶夫守家之犬也嵗費供億猶夫家之調度也率是¶
數者皆如祖宗之舊猶勢窮弊生尚宜思所以救夫末¶
流之患以適夫時宜之制奈之何年積月冗於是數者¶
不知㡬倍於祖宗之舊浮費百出日益日甚不知幾倍¶
於祖宗之舊是猶承千金之後者不知其已落二百金¶
<pb:KR4h0132_WYG_177-4b>¶
之家矣復妄意夫千金之費也若之何其不窮乎陛下¶
思而及此尚早圖之猶内臣外臣恊心同憂兢業十年¶
乃克有濟失今不圖後無及矣今縱未大更張陛下只¶
時念及此或命六部開具大數揭帖朝夕觀覽則所以¶
恐懼樽節之意自不能已矣内臣勲戚亦使之盡心思¶
慮以防夫日後之患以紓夫目前之急國家得宏久之¶
圖内臣亦享綿長之福陛下亦能日慎一日心由此正¶
慾由此窒天理常存邪佞退聴克己復禮之力由此益¶
<pb:KR4h0132_WYG_177-5a>¶
堅祈天永命之道由此馴致潛消黙運之中自致夫聖¶
德神功之盛矣¶
　¶
　¶
　¶
　¶
　¶
　¶
<pb:KR4h0132_WYG_177-5b>¶
　¶
　¶
　¶
　¶
　¶
　¶
　¶
　文章辨體彚選巻一百七十七¶
