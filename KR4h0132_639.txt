# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:43.385254
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百三十九
<pb:KR4h0132_WYG_639-1a>¶
欽定四庫全書¶
　文章辨體彚選卷六百三十九¶
　　　　　　　　　　　　明　賀復徵　編¶
日記一¶
　復徵曰日記者逐日所書隨意命筆正以瑣屑畢備¶
　為妙始於歐公于役志陸放翁入蜀記至蕭伯玉諸¶
　録而𤣥心逺韻大似晉人各録數段以備一體¶
　　于役志(宋歐陽修/)¶
<pb:KR4h0132_WYG_639-1b>¶
景祐三年丙子嵗五月九日丙戌希文出知饒州¶
戊子送希文飲于祥源之東園¶
壬辰安道貶筠州¶
甲午師魯貶郢州¶
乙未安道東行不及送余與君貺追之不克還過君謨¶
　家遂召移之公期道滋景純夜飲¶
丁酉與損之送師魯于固子橋西興教寺余留宿明日¶
　道卿損之公期君貺君謨武平源叔仲輝皆來會飲¶
<pb:KR4h0132_WYG_639-2a>¶
　晚乃歸余貶夷陵¶
已亥夜過邃卿家話别邃卿病也¶
庚子夜飲君貺家會者公期君謨武平秀才范鎮道滋¶
　飲婦家不來¶
辛丑舟次宋門夜至公期家飲會者君謨君貺景純穆¶
　之道滋飲婦家不來¶
壬寅出東水門泊舟不得岸水激舟橫于河幾敗家人¶
　驚走登岸而避遂泊亭子下損之來奕棋飲酒暮乃¶
<pb:KR4h0132_WYG_639-2b>¶
　歸¶
癸卯君貺公期道滋先來登祥源東園之亭公期烹茶¶
　道滋鼓琴余與君貺奕已而君謨來景純穆之武平¶
　源叔仲輝損之夀昌天休道卿皆來會飲君謨景純¶
　穆之夀昌遂留宿明日子野始來君貺公期道滋復¶
　來子野還家餘皆留宿君謨作詩道滋擊方響穆之¶
　弹琴秀才韓傑居河上亦來會宿¶
乙已晨興與宿者别舟既行武平來追及至下鏁見之¶
<pb:KR4h0132_WYG_639-3a>¶
　少頃乃去午次陳留登庾廟¶
丁已次洪澤與劉春卿同年王孝恭相遇始識大理寺¶
　丞李惇裕洪澤巡檢顔懐玉者錢思公在洛時故吏¶
　遂與四人者夜飲五鼓罷明日食畢解舟與飲者别¶
　春卿復相送以前晚入沙河乗月夜行嚮山陽與春¶
　卿聮句二鼓宿閘下黎明元均來遂至楚州泊舟西¶
　倉始見安道於舟中安道會飲於倉亭始食𤓰出倉¶
　北門看雨與安道奕¶
<pb:KR4h0132_WYG_639-3b>¶
庚申小飲舟中會者元均春卿安道余始飲酒移舟㩘¶
　城西門門閉泛月以歸¶
甲戌知州陳亞小飲魏公亭看荷花與者隠甫朱公綽¶
　晚移舟楚望亭陳從益來自京師見余於舟中始聞¶
　君謨動静秀才陳䇿來自京師夜見余於楚望亭作¶
　常州書自泊西倉至於楚望凡十有七日¶
甲申與懐玉飲夀寕寺寺本徐知誥故第李氏建國以¶
　為孝先寺太平興國改今名寺甚宏壯畫壁尤妙問¶
<pb:KR4h0132_WYG_639-4a>¶
　老僧云周世宗入揚州時以為行宫盡杇漫之惟經¶
　蔵院畫𤣥奘取經一壁獨存尤為絶筆歎息久之¶
辛卯飲僧于資福寺移舟溶溶亭處士謝去華援琴待¶
　凉以入客舟¶
癸亥次新冶禱江神得大魚¶
庚午至于鄂州始與令狐修已相識¶
辛未遣人之黃陂召家兄大風雨不克渡江而還¶
壬申小飲修已家遂留宿明日家兄來見余於修已家¶
<pb:KR4h0132_WYG_639-4b>¶
　始中酒睡兄家¶
丙戌次塔子口觀魚望五鵝塵角望夫諸山¶
　　入蜀記(陸㳺/)¶
五月二十八日同仲髙出闇門買小舟泛西湖至長橋¶
　寺予不至臨安八年矣湖上園苑竹樹皆老蒼髙栁¶
　造天僧寺益葺而舊交多已散去或貴不復相通為¶
　之絶歎¶
六月十六日早發雲陽汲玉乳井水井在道旁觀音寺¶
<pb:KR4h0132_WYG_639-5a>¶
　名列水品色類牛乳甘冷熨齒井額陳文忠公所作¶
　堆玉八分也寺前又有練光亭下闞練湖亦佳境距¶
　官道甚近然過客罕至是日見夜合花方開故山開¶
　過已月餘氣候不齊如此過夾岡有二石人植立岡¶
　上俗謂之石翁石媪其實亦古陵墓前物自京口抵¶
　錢塘梁陳以前不通漕至隋煬帝始鑿渠八百里皆¶
　濶十丈夾岡如連山盖當時所積之土朝廷所以能¶
　駐蹕錢塘以有此渠耳汴與此渠皆假手隋氏而為¶
<pb:KR4h0132_WYG_639-5b>¶
　吾宋之利豈亦有數邪過新豐小憇李太白詩云南¶
　國新豐酒東山小妓歌又唐人詩云再入新豐市猶¶
　聞舊酒香皆謂此非長安之新豐也然長安之新豐¶
　亦有名酒見王摩詰詩至今居民市肆頗盛夜抵鎮¶
　江城外是日立秋¶
七月十六日羣集於道院歴遊城上亭榭有坐歗亭頗¶
　宜登覽城渟皆植荷花是夜月白如晝影入溪中揺¶
　蕩如玉墖始知東坡玉墖卧微瀾之句為妙也¶
<pb:KR4h0132_WYG_639-6a>¶
二十八日過東流縣不入自雷江口行大江江南羣山¶
　蒼翠萬疊如列屏障凡數十里不絶自金陵以西所¶
　未有也是日便風張颿舟行甚速然江面浩𣺌白浪¶
　如山所椉二千斛舟揺兀掀舞纔如一葉過獅子磯¶
　一名佛指磯蘚壁百尺青林緑蓧倒生壁間圖畫有¶
　所不及猶恨舟行北岸不得過其下旁有數磯亦竒¶
　峭然皆非獅子比也至馬當所謂下元水府山勢尤¶
　秀拔正面山脚直挿大江廟依峭崖架空為閣登降¶
<pb:KR4h0132_WYG_639-6b>¶
　者皆自閣西崖腹小石徑捫蘿側足而上宛若登梯¶
　飛甍曲檻丹碧縹緲江上神祠惟此最佳¶
八月一日過烽火磯南朝自武昌至京口列置烽燧此¶
　山當是其一也自舟中望山突兀而已及抛江過其¶
　下嵌巖竇穴怪竒萬狀色澤瑩潤亦與他石迥異又¶
　有一石不附山傑然特起髙百餘尺丹藤翠蔓羅絡¶
　其上如寳装屏風是日風静舟行頗遲又秋深潦縮¶
　故得盡見杜老所謂幸有舟楫遲得盡所歴妙也過¶
<pb:KR4h0132_WYG_639-7a>¶
　澎浪磯小孤山二山東西相望小孤属舒州宿松縣¶
　有戍兵凡江中獨山如金山焦山落星之類皆名天¶
　下然峭拔秀麗皆不可與小孤比自數十里外望之¶
　碧峰巉然孤起上干雲霄已非他山可擬愈近愈秀¶
　冬夏晴雨姿態萬變信造化之尤物也但祠宇極於¶
　荒殘若稍飾以樓觀亭榭與江山相發揮自當髙出¶
　金山之上矣廟在山之西麓額曰恵濟神曰安濟夫¶
　人紹興初張魏公自湖湘還嘗加營葺有碑載其事¶
<pb:KR4h0132_WYG_639-7b>¶
　又有别祠在澎浪磯属江州彭澤縣三面臨江倒影¶
　水中亦占一山之勝舟過磯雖無風亦浪湧盖以此¶
　得名也昔人詩有舟中估客莫漫狂小姑前年嫁彭¶
　郎之句傳者因謂小孤廟有彭郎像澎浪廟有小姑¶
　像實不然也晩泊沙夾距小孤一里微雨復以小&KR1468;¶
　遊廟中南望彭澤都昌諸山煙雨空濛鷗鷺滅沒極¶
　登臨之勝徙倚久之而歸方立廟門有俊鶻摶水禽¶
　掠江東南去甚可壯也廟祝云山有棲鶻甚多¶
<pb:KR4h0132_WYG_639-8a>¶
十一日解州呉發幹約待□州書因小留江口望廬山¶
　自到江州至是凡十日皆晴秋髙氣清長空無纎雲¶
　甚宜登覽亦客中可喜事也泊赤沙湖口東北望猶¶
　見廬山老杜潭州道林詩云殿腳挿入赤沙湖此湖¶
　當在湖南然岳州華容縣及此皆有赤沙湖盖江湖¶
　間地名多同猶赤壁也¶
十六日過新野夾有石瀨茂林始聞秋鶯沙際水牛至¶
　多往往數十為羣呉中所無也地属興國軍大治縣¶
<pb:KR4h0132_WYG_639-8b>¶
　當是土産所宜爾晚過道士磯石壁數百尺色正青¶
　了無竅穴而竹樹迸根交絡其上蒼翠可愛自過小¶
　孤臨江峰嶂無出其右磯一名西塞山即𤣥真子漁¶
　父辭所謂西塞山前白鷺飛者李太白送弟之江東¶
　云西塞當中路南風欲進船必在荆楚作故有中路¶
　之句張文潜云危機挿江生石色擘青玉殆為此山¶
　冩真又云已逄娬媚散花峽不泊囏危道士磯盖江¶
　行惟馬當及西塞最為湍險難上抛江泊散花洲洲¶
<pb:KR4h0132_WYG_639-9a>¶
　與西塞相直前一夕月猶未極圓盖望正在是夕空¶
　江萬頃月如紫金盤自水中湧出平生無此中秋也¶
十月六日過荆門十二培皆髙崖絶壁嶄巖突兀則峽¶
　中之險可知矣過培望五龍及鷄籠山嵳峩正如夏¶
　雲之竒峰荆門者當以險固得名培上有石穴正方¶
　髙可通人俗謂之荆門則妄也晚至峽州泊至喜亭¶
　下峽州在唐為硤州後改峽而印文則為陜州元豐¶
　中郎官何洵直建言陜與峽相亂請改鑄印文從山¶
<pb:KR4h0132_WYG_639-9b>¶
　事下少府監而監丞歐陽發言湖北之陜州從阜從¶
　夾(夾從/兩入)陜西之陜州從阜從夾(夾從/兩人)偏旁不同本不¶
　相亂恐四方謂少府監官皆不識字當時朝士之議¶
　皆是發而卒從洵直言改鑄云至喜亭記歐陽公撰¶
　黃魯直書¶
八日五鼓盡解船過下牢闗夾江千峰萬嶂有競起者¶
　有獨拔者有崩欲壓者有危欲墜者有橫裂者有直¶
　坼者有凸者有窪者有罅者竒怪不可盡狀初冬草¶
<pb:KR4h0132_WYG_639-10a>¶
　木皆青蒼不彫西望重山如闕江出其間則所謂下¶
　牢谿也歐陽文忠公有下牢津詩云入峽山漸曲轉¶
　灘山更多即此也繫船與諸子及證師登三游洞躡¶
　石磴二里其險處不可著脚洞大如三間屋有一穴¶
　通人過然陰黑峻險尤可畏繚山腹偃僂自巖下至¶
　洞前差可行然下臨溪潭石壁十餘丈水聲恐人又¶
　一穴後有壁可居鍾乳嵗久垂地若柱正當穴門上¶
　有刻云黃大臨弟庭堅同辛紘子大方紹聖二年三¶
<pb:KR4h0132_WYG_639-10b>¶
　月辛亥來遊旁石壁上刻云景祐四年七月十日夷¶
　陵歐陽永叔下缺一字又云判官丁下又缺數字丁¶
　者寳臣也字元珍今丁字下二字亦髣髴可見殊不¶
　類元珍字又永叔但曰夷陵不稱令洞外溪上又有¶
　一崩石偃仆刻云黃庭堅弟叔向子相姪㯳同道人¶
　唐履來游觀辛亥舊題如夣中事也建中靖國元年¶
　三月庚寅按魯直初讁黔南以紹聖二年過此嵗在¶
　乙亥今云辛亥者誤也洎石碑峽石穴中有石如老¶
<pb:KR4h0132_WYG_639-11a>¶
　翁持魚竿狀略無少異¶
十二日早過東&KR0893;灘入馬肝峽石壁髙絶處有石下垂¶
　如肝故以名峽其旁又有獅子巖巖中有一小石蹲¶
　踞張頤碧草被之正如一青獅子微泉冷冷自巖中¶
　出舟行急不能取嘗當亦佳泉也¶
十五日舟人盡出所載始能挽舟過灘然須修治遂易¶
　舟離新灘過白狗峽泊舟興山口肩輿遊玉虚洞去¶
　江岸五里許隔一溪所謂香溪也源出昭君村水味¶
<pb:KR4h0132_WYG_639-11b>¶
　美録於水品色碧如黛呼小舟以渡過溪又里餘洞¶
　門小纔袤丈既入則極大可容數百人宏敞壯麗如¶
　入大宫殿中有石成幢盖旛旗芝草竹笋仙人龍虎¶
　鳥獸之屬千狀萬態莫不逼真其絶異者東石正圓¶
　如日西石半規如月予平生所見巖竇無能及者有¶
　熙寕中謝師厚岑巖起題名又有陳堯咨所作記叙¶
　此洞本末云唐天寳中獵者始得之比歸已夜風急¶
　不可秉燭炬然月明如晝兒曹與全師皆杖䇿相從¶
<pb:KR4h0132_WYG_639-12a>¶
　殊不覺崖谷之險也¶
二十一日舟中望石門闗僅通一人行天下至險也晚¶
　泊巴東縣江山雄麗大勝秭歸但井邑極於蕭條邑¶
　中纔百餘户自令廨而下皆茅茨了無片瓦權縣事¶
　秭歸尉右迪功郎王康年尉兼主簿右廸功郎杜徳¶
　先來皆蜀人也謁㓂萊公祠堂登秋風亭下臨江山¶
　是日重陰微雪天氣飂飄復觀亭名使人悵然始有¶
　流落天涯之歎遂登雙柏堂白雲亭堂下舊有萊公¶
<pb:KR4h0132_WYG_639-12b>¶
　所植柏今已槁死然南山重複秀麗可愛白雲亭則¶
　天下幽竒絶境羣山環擁層出間見古木森然往往¶
　二三百年物欄外雙瀑㵼石澗中跳珠濺玉冷入人¶
　骨其下是為慈溪犇流與江會予自呉入楚行五千¶
　餘里過十五州亭榭之勝無如白雲者而止在縣廨¶
　聴事之後巴東了無一事為令者可以寢飯於亭中¶
　其樂無涯而闕令動輙二三年無肯補者何哉¶
二十三日過巫山凝真觀謁妙用真人祠真人即世所¶
<pb:KR4h0132_WYG_639-13a>¶
　謂巫山神女也祠正對巫山峰巒上入霄漢山脚直¶
　挿江中議者謂太華衡廬皆無此竒然十二峰者不¶
　可悉見所見八九峰惟神女峰最為纎麗竒峭宜為¶
　仙真所託祝史云每八月十五夜月明時有絲竹之¶
　音往來峰頂山猿皆鳴逹旦方漸止廟後山半有石¶
　壇平曠傳云夏禹見神女授符書於此壇上觀十二¶
　峰宛如屏障是日天宇晴霽四顧無纎翳惟神女峰¶
　上有白雲數片如鸞鶴翔舞徘徊久之不散亦可異¶
<pb:KR4h0132_WYG_639-13b>¶
　也¶
二十六日發大谿口入瞿唐峽南壁對聳上入霄漢其¶
　平如削成仰視天如疋練然水已落峽中平如油盎¶
　過聖姥泉盖石上一罅人大呼於旁則泉出屢呼則¶
　屢出可怪也晩至瞿唐闗唐故夔州與白帝城相連¶
　杜詩云白帝夔州各異城盖言難辨也闗西門正對¶
　灔澦堆堆碎石積成出水數十丈土人云方夏秋水¶
　漲時水又髙於堆數十丈¶
<pb:KR4h0132_WYG_639-14a>¶
　¶
　¶
　¶
　¶
　¶
　¶
　¶
　¶
<pb:KR4h0132_WYG_639-14b>¶
　¶
　¶
　¶
　¶
　¶
　¶
　¶
　文章辨體彚選卷六百三十九¶
#+PROPERTY: JUAN 卷六百三十九
<pb:KR4h0132_WYG_639-15a>¶
欽定四庫全書¶
　文章辨體彚選卷六百三十九¶
　　　　　　　　　　　　明　賀復徵　編¶
日記一¶
　復徵曰日記者逐日所書隨意命筆正以瑣屑畢備¶
　為妙始於歐公于役志陸放翁入蜀記至蕭伯玉諸¶
　録而𤣥心逺韻大似晉人各録數段以備一體¶
　　于役志(宋歐陽修/)¶
<pb:KR4h0132_WYG_639-15b>¶
景祐三年丙子嵗五月九日丙戌希文出知饒州¶
戊子送希文飲于祥源之東園¶
壬辰安道貶筠州¶
甲午師魯貶郢州¶
乙未安道東行不及送余與君貺追之不克還過君謨¶
　家遂召移之公期道滋景純夜飲¶
丁酉與損之送師魯于固子橋西興教寺余留宿明日¶
　道卿損之公期君貺君謨武平源叔仲輝皆來會飲¶
<pb:KR4h0132_WYG_639-16a>¶
　晚乃歸余貶夷陵¶
已亥夜過邃卿家話别邃卿病也¶
庚子夜飲君貺家會者公期君謨武平秀才范鎮道滋¶
　飲婦家不來¶
辛丑舟次宋門夜至公期家飲會者君謨君貺景純穆¶
　之道滋飲婦家不來¶
壬寅出東水門泊舟不得岸水激舟橫于河幾敗家人¶
　驚走登岸而避遂泊亭子下損之來奕棋飲酒暮乃¶
<pb:KR4h0132_WYG_639-16b>¶
　歸¶
癸卯君貺公期道滋先來登祥源東園之亭公期烹茶¶
　道滋鼓琴余與君貺奕已而君謨來景純穆之武平¶
　源叔仲輝損之夀昌天休道卿皆來會飲君謨景純¶
　穆之夀昌遂留宿明日子野始來君貺公期道滋復¶
　來子野還家餘皆留宿君謨作詩道滋擊方響穆之¶
　弹琴秀才韓傑居河上亦來會宿¶
乙已晨興與宿者别舟既行武平來追及至下鏁見之¶
<pb:KR4h0132_WYG_639-17a>¶
　少頃乃去午次陳留登庾廟¶
丁已次洪澤與劉春卿同年王孝恭相遇始識大理寺¶
　丞李惇裕洪澤巡檢顔懐玉者錢思公在洛時故吏¶
　遂與四人者夜飲五鼓罷明日食畢解舟與飲者别¶
　春卿復相送以前晚入沙河乗月夜行嚮山陽與春¶
　卿聮句二鼓宿閘下黎明元均來遂至楚州泊舟西¶
　倉始見安道於舟中安道會飲於倉亭始食𤓰出倉¶
　北門看雨與安道奕¶
<pb:KR4h0132_WYG_639-17b>¶
庚申小飲舟中會者元均春卿安道余始飲酒移舟㩘¶
　城西門門閉泛月以歸¶
甲戌知州陳亞小飲魏公亭看荷花與者隠甫朱公綽¶
　晚移舟楚望亭陳從益來自京師見余於舟中始聞¶
　君謨動静秀才陳䇿來自京師夜見余於楚望亭作¶
　常州書自泊西倉至於楚望凡十有七日¶
甲申與懐玉飲夀寕寺寺本徐知誥故第李氏建國以¶
　為孝先寺太平興國改今名寺甚宏壯畫壁尤妙問¶
<pb:KR4h0132_WYG_639-18a>¶
　老僧云周世宗入揚州時以為行宫盡杇漫之惟經¶
　蔵院畫𤣥奘取經一壁獨存尤為絶筆歎息久之¶
辛卯飲僧于資福寺移舟溶溶亭處士謝去華援琴待¶
　凉以入客舟¶
癸亥次新冶禱江神得大魚¶
庚午至于鄂州始與令狐修已相識¶
辛未遣人之黃陂召家兄大風雨不克渡江而還¶
壬申小飲修已家遂留宿明日家兄來見余於修已家¶
<pb:KR4h0132_WYG_639-18b>¶
　始中酒睡兄家¶
丙戌次塔子口觀魚望五鵝塵角望夫諸山¶
　　入蜀記(陸㳺/)¶
五月二十八日同仲髙出闇門買小舟泛西湖至長橋¶
　寺予不至臨安八年矣湖上園苑竹樹皆老蒼髙栁¶
　造天僧寺益葺而舊交多已散去或貴不復相通為¶
　之絶歎¶
六月十六日早發雲陽汲玉乳井水井在道旁觀音寺¶
<pb:KR4h0132_WYG_639-19a>¶
　名列水品色類牛乳甘冷熨齒井額陳文忠公所作¶
　堆玉八分也寺前又有練光亭下闞練湖亦佳境距¶
　官道甚近然過客罕至是日見夜合花方開故山開¶
　過已月餘氣候不齊如此過夾岡有二石人植立岡¶
　上俗謂之石翁石媪其實亦古陵墓前物自京口抵¶
　錢塘梁陳以前不通漕至隋煬帝始鑿渠八百里皆¶
　濶十丈夾岡如連山盖當時所積之土朝廷所以能¶
　駐蹕錢塘以有此渠耳汴與此渠皆假手隋氏而為¶
<pb:KR4h0132_WYG_639-19b>¶
　吾宋之利豈亦有數邪過新豐小憇李太白詩云南¶
　國新豐酒東山小妓歌又唐人詩云再入新豐市猶¶
　聞舊酒香皆謂此非長安之新豐也然長安之新豐¶
　亦有名酒見王摩詰詩至今居民市肆頗盛夜抵鎮¶
　江城外是日立秋¶
七月十六日羣集於道院歴遊城上亭榭有坐歗亭頗¶
　宜登覽城渟皆植荷花是夜月白如晝影入溪中揺¶
　蕩如玉墖始知東坡玉墖卧微瀾之句為妙也¶
<pb:KR4h0132_WYG_639-20a>¶
二十八日過東流縣不入自雷江口行大江江南羣山¶
　蒼翠萬疊如列屏障凡數十里不絶自金陵以西所¶
　未有也是日便風張颿舟行甚速然江面浩𣺌白浪¶
　如山所椉二千斛舟揺兀掀舞纔如一葉過獅子磯¶
　一名佛指磯蘚壁百尺青林緑蓧倒生壁間圖畫有¶
　所不及猶恨舟行北岸不得過其下旁有數磯亦竒¶
　峭然皆非獅子比也至馬當所謂下元水府山勢尤¶
　秀拔正面山脚直挿大江廟依峭崖架空為閣登降¶
<pb:KR4h0132_WYG_639-20b>¶
　者皆自閣西崖腹小石徑捫蘿側足而上宛若登梯¶
　飛甍曲檻丹碧縹緲江上神祠惟此最佳¶
八月一日過烽火磯南朝自武昌至京口列置烽燧此¶
　山當是其一也自舟中望山突兀而已及抛江過其¶
　下嵌巖竇穴怪竒萬狀色澤瑩潤亦與他石迥異又¶
　有一石不附山傑然特起髙百餘尺丹藤翠蔓羅絡¶
　其上如寳装屏風是日風静舟行頗遲又秋深潦縮¶
　故得盡見杜老所謂幸有舟楫遲得盡所歴妙也過¶
<pb:KR4h0132_WYG_639-21a>¶
　澎浪磯小孤山二山東西相望小孤属舒州宿松縣¶
　有戍兵凡江中獨山如金山焦山落星之類皆名天¶
　下然峭拔秀麗皆不可與小孤比自數十里外望之¶
　碧峰巉然孤起上干雲霄已非他山可擬愈近愈秀¶
　冬夏晴雨姿態萬變信造化之尤物也但祠宇極於¶
　荒殘若稍飾以樓觀亭榭與江山相發揮自當髙出¶
　金山之上矣廟在山之西麓額曰恵濟神曰安濟夫¶
　人紹興初張魏公自湖湘還嘗加營葺有碑載其事¶
<pb:KR4h0132_WYG_639-21b>¶
　又有别祠在澎浪磯属江州彭澤縣三面臨江倒影¶
　水中亦占一山之勝舟過磯雖無風亦浪湧盖以此¶
　得名也昔人詩有舟中估客莫漫狂小姑前年嫁彭¶
　郎之句傳者因謂小孤廟有彭郎像澎浪廟有小姑¶
　像實不然也晩泊沙夾距小孤一里微雨復以小&KR1468;¶
　遊廟中南望彭澤都昌諸山煙雨空濛鷗鷺滅沒極¶
　登臨之勝徙倚久之而歸方立廟門有俊鶻摶水禽¶
　掠江東南去甚可壯也廟祝云山有棲鶻甚多¶
<pb:KR4h0132_WYG_639-22a>¶
十一日解州呉發幹約待□州書因小留江口望廬山¶
　自到江州至是凡十日皆晴秋髙氣清長空無纎雲¶
　甚宜登覽亦客中可喜事也泊赤沙湖口東北望猶¶
　見廬山老杜潭州道林詩云殿腳挿入赤沙湖此湖¶
　當在湖南然岳州華容縣及此皆有赤沙湖盖江湖¶
　間地名多同猶赤壁也¶
十六日過新野夾有石瀨茂林始聞秋鶯沙際水牛至¶
　多往往數十為羣呉中所無也地属興國軍大治縣¶
<pb:KR4h0132_WYG_639-22b>¶
　當是土産所宜爾晚過道士磯石壁數百尺色正青¶
　了無竅穴而竹樹迸根交絡其上蒼翠可愛自過小¶
　孤臨江峰嶂無出其右磯一名西塞山即𤣥真子漁¶
　父辭所謂西塞山前白鷺飛者李太白送弟之江東¶
　云西塞當中路南風欲進船必在荆楚作故有中路¶
　之句張文潜云危機挿江生石色擘青玉殆為此山¶
　冩真又云已逄娬媚散花峽不泊囏危道士磯盖江¶
　行惟馬當及西塞最為湍險難上抛江泊散花洲洲¶
<pb:KR4h0132_WYG_639-23a>¶
　與西塞相直前一夕月猶未極圓盖望正在是夕空¶
　江萬頃月如紫金盤自水中湧出平生無此中秋也¶
十月六日過荆門十二培皆髙崖絶壁嶄巖突兀則峽¶
　中之險可知矣過培望五龍及鷄籠山嵳峩正如夏¶
　雲之竒峰荆門者當以險固得名培上有石穴正方¶
　髙可通人俗謂之荆門則妄也晚至峽州泊至喜亭¶
　下峽州在唐為硤州後改峽而印文則為陜州元豐¶
　中郎官何洵直建言陜與峽相亂請改鑄印文從山¶
<pb:KR4h0132_WYG_639-23b>¶
　事下少府監而監丞歐陽發言湖北之陜州從阜從¶
　夾(夾從/兩入)陜西之陜州從阜從夾(夾從/兩人)偏旁不同本不¶
　相亂恐四方謂少府監官皆不識字當時朝士之議¶
　皆是發而卒從洵直言改鑄云至喜亭記歐陽公撰¶
　黃魯直書¶
八日五鼓盡解船過下牢闗夾江千峰萬嶂有競起者¶
　有獨拔者有崩欲壓者有危欲墜者有橫裂者有直¶
　坼者有凸者有窪者有罅者竒怪不可盡狀初冬草¶
<pb:KR4h0132_WYG_639-24a>¶
　木皆青蒼不彫西望重山如闕江出其間則所謂下¶
　牢谿也歐陽文忠公有下牢津詩云入峽山漸曲轉¶
　灘山更多即此也繫船與諸子及證師登三游洞躡¶
　石磴二里其險處不可著脚洞大如三間屋有一穴¶
　通人過然陰黑峻險尤可畏繚山腹偃僂自巖下至¶
　洞前差可行然下臨溪潭石壁十餘丈水聲恐人又¶
　一穴後有壁可居鍾乳嵗久垂地若柱正當穴門上¶
　有刻云黃大臨弟庭堅同辛紘子大方紹聖二年三¶
<pb:KR4h0132_WYG_639-24b>¶
　月辛亥來遊旁石壁上刻云景祐四年七月十日夷¶
　陵歐陽永叔下缺一字又云判官丁下又缺數字丁¶
　者寳臣也字元珍今丁字下二字亦髣髴可見殊不¶
　類元珍字又永叔但曰夷陵不稱令洞外溪上又有¶
　一崩石偃仆刻云黃庭堅弟叔向子相姪㯳同道人¶
　唐履來游觀辛亥舊題如夣中事也建中靖國元年¶
　三月庚寅按魯直初讁黔南以紹聖二年過此嵗在¶
　乙亥今云辛亥者誤也洎石碑峽石穴中有石如老¶
<pb:KR4h0132_WYG_639-25a>¶
　翁持魚竿狀略無少異¶
十二日早過東&KR0893;灘入馬肝峽石壁髙絶處有石下垂¶
　如肝故以名峽其旁又有獅子巖巖中有一小石蹲¶
　踞張頤碧草被之正如一青獅子微泉冷冷自巖中¶
　出舟行急不能取嘗當亦佳泉也¶
十五日舟人盡出所載始能挽舟過灘然須修治遂易¶
　舟離新灘過白狗峽泊舟興山口肩輿遊玉虚洞去¶
　江岸五里許隔一溪所謂香溪也源出昭君村水味¶
<pb:KR4h0132_WYG_639-25b>¶
　美録於水品色碧如黛呼小舟以渡過溪又里餘洞¶
　門小纔袤丈既入則極大可容數百人宏敞壯麗如¶
　入大宫殿中有石成幢盖旛旗芝草竹笋仙人龍虎¶
　鳥獸之屬千狀萬態莫不逼真其絶異者東石正圓¶
　如日西石半規如月予平生所見巖竇無能及者有¶
　熙寕中謝師厚岑巖起題名又有陳堯咨所作記叙¶
　此洞本末云唐天寳中獵者始得之比歸已夜風急¶
　不可秉燭炬然月明如晝兒曹與全師皆杖䇿相從¶
<pb:KR4h0132_WYG_639-26a>¶
　殊不覺崖谷之險也¶
二十一日舟中望石門闗僅通一人行天下至險也晚¶
　泊巴東縣江山雄麗大勝秭歸但井邑極於蕭條邑¶
　中纔百餘户自令廨而下皆茅茨了無片瓦權縣事¶
　秭歸尉右迪功郎王康年尉兼主簿右廸功郎杜徳¶
　先來皆蜀人也謁㓂萊公祠堂登秋風亭下臨江山¶
　是日重陰微雪天氣飂飄復觀亭名使人悵然始有¶
　流落天涯之歎遂登雙柏堂白雲亭堂下舊有萊公¶
<pb:KR4h0132_WYG_639-26b>¶
　所植柏今已槁死然南山重複秀麗可愛白雲亭則¶
　天下幽竒絶境羣山環擁層出間見古木森然往往¶
　二三百年物欄外雙瀑㵼石澗中跳珠濺玉冷入人¶
　骨其下是為慈溪犇流與江會予自呉入楚行五千¶
　餘里過十五州亭榭之勝無如白雲者而止在縣廨¶
　聴事之後巴東了無一事為令者可以寢飯於亭中¶
　其樂無涯而闕令動輙二三年無肯補者何哉¶
二十三日過巫山凝真觀謁妙用真人祠真人即世所¶
<pb:KR4h0132_WYG_639-27a>¶
　謂巫山神女也祠正對巫山峰巒上入霄漢山脚直¶
　挿江中議者謂太華衡廬皆無此竒然十二峰者不¶
　可悉見所見八九峰惟神女峰最為纎麗竒峭宜為¶
　仙真所託祝史云每八月十五夜月明時有絲竹之¶
　音往來峰頂山猿皆鳴逹旦方漸止廟後山半有石¶
　壇平曠傳云夏禹見神女授符書於此壇上觀十二¶
　峰宛如屏障是日天宇晴霽四顧無纎翳惟神女峰¶
　上有白雲數片如鸞鶴翔舞徘徊久之不散亦可異¶
<pb:KR4h0132_WYG_639-27b>¶
　也¶
二十六日發大谿口入瞿唐峽南壁對聳上入霄漢其¶
　平如削成仰視天如疋練然水已落峽中平如油盎¶
　過聖姥泉盖石上一罅人大呼於旁則泉出屢呼則¶
　屢出可怪也晩至瞿唐闗唐故夔州與白帝城相連¶
　杜詩云白帝夔州各異城盖言難辨也闗西門正對¶
　灔澦堆堆碎石積成出水數十丈土人云方夏秋水¶
　漲時水又髙於堆數十丈¶
<pb:KR4h0132_WYG_639-28a>¶
　¶
　¶
　¶
　¶
　¶
　¶
　¶
　¶
<pb:KR4h0132_WYG_639-28b>¶
　¶
　¶
　¶
　¶
　¶
　¶
　¶
　文章辨體彚選卷六百三十九¶
