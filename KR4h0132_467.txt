# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:36.073874
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷四百六十七
<pb:KR4h0132_WYG_467-1a>¶
欽定四庫全書¶
　文章辨體彚選巻四百六十七¶
　　　　　　　　　　　　明　賀復徴　編¶
讚五(續選/)¶
　　議郎胡公夫人哀贊(漢蔡邕/)¶
議郎夫人趙氏字曰永姜允有令德秉心塞淵舒詳閒¶
雅儀節孔偹女師四典窈窕德象罔不習熟以供婦道¶
議郎早世檢誨㓜孤義方以導其性中禁以閑其情孤¶
<pb:KR4h0132_WYG_467-1b>¶
顥儉節用免咎悔少辟侍中襲先公之爵以議郎出為¶
濟陰太守是時夫人寢疾未薨而國家方有滎陽冦賊¶
震驚帝師簡選州辟授任進衞不得辭王命親醫藥夫¶
人乃自矜精禀氣力俛起若愈以勸遣顥到官月餘所¶
疾暴盛春秋五十八中平四年薨於京師顥有剖符之¶
寄偪於國典疾篤不得顧親増感氣絶不能自宥慎終¶
之事闕焉永廢雖不毁以隨歿亦因悴而傷懷知我如¶
此不如弗生號咷告哀以乞骸骨踰年然後獲聴追惟¶
<pb:KR4h0132_WYG_467-2a>¶
考君存時之命迎棺舊土同穴此城孤心摧割靡所底¶
念仰瞻二親或有神誥靈表之文敢曰亮闇叙我憂痛¶
作哀贊書之於碑¶
愍予小子夙罹孔艱嚴考殞殁我在齠年母氏鞠育載¶
矜載憐殷斯勤斯慈愛偹存匪惟驕之範我軌度敎誨¶
嚴肅昭示好惡俾我克類畏威忌怒用免咎悔踐繼先¶
祖即爵其土三將是臨與帝剖符守於濟陰夫人寢疾¶
榮此寵休疾用歡痊翊日期瘳將征將邁從養陶丘景¶
<pb:KR4h0132_WYG_467-2b>¶
命徂逝不愍少留疾大漸以危亟兮精㣲㣲而浸衰逼¶
王職於憲典兮子孫忽以替違目不臨此氣絶兮手不¶
親夫含飯陳衣衾而不省兮合綆棺而不見昔余考之¶
即世兮安宅兆於舊邦依存意以奉亡兮遷靈柩而同¶
來考妣痛以惨兮離乖神柩集而移兮増哀黄壚宻而¶
無間兮出入閴其無門舁柩在兹兮不知䰟影之所存¶
悼孤𠂻之不遂兮思情憭以傷肝幽情淪於后坤兮情¶
哀達乎昊乾¶
<pb:KR4h0132_WYG_467-3a>¶
　¶
　¶
　¶
　¶
　¶
　¶
　¶
　¶
<pb:KR4h0132_WYG_467-3b>¶
　¶
　¶
　¶
　¶
　¶
　¶
　¶
　文章辨體彚選巻四百六十七¶
