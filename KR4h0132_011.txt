# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.294194
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0132_WYG_011-1a>¶
欽定四庫全書¶
　文章辨體彚選巻十一¶
　　　　　　　　　　　　明　賀復徴　編¶
詔十一(變體/)¶
　　漢武帝封丞相田千秋為富民侯下詔¶
方今之務在於力農以趙過為搜粟都尉過能為代田¶
一畮三&KR0908;歳代處故曰代田古法也后稷始&KR0908;田以二¶
耜為耦廣尺深尺曰&KR0908;長終畮一畮三&KR0908;一夫三百&KR0908;¶
<pb:KR4h0132_WYG_011-1b>¶
而播種於&KR0908;中苗生葉以上稍耨隴草因隤其土以附¶
苗根故其詩曰或耘或耔黍稷儗儗芸除草也耔附根¶
也言苗稍壯每耨輒附根比盛暑隴盡而根深能風與¶
旱故儗儗而盛也其耕耘下種田器皆有便巧率十二¶
夫為田一井一屋故畮五頃用耦犂二牛三人一歳之¶
收常過縵田畮一斛以上善者倍之過使教田太常三¶
輔大農置工巧奴與從事為作田器二千石遣令長三¶
老力田及里父老善田者受田器學耕種飬苗狀民或¶
<pb:KR4h0132_WYG_011-2a>¶
苦少牛亡以趨澤故平都令光教過以人輓犂過奏光¶
以為丞教民相與庸輓犂率多人者田日三十畮少者¶
十三畮以故田多墾闢過試以離宫卒田其宫壖地課¶
得榖皆多其旁田畮一斛以上令命家田三輔公田又¶
教邊郡及居延城是後邊城河東𢎞農三輔太常民皆¶
便代田用力少而得榖多¶
　　武帝止田輪臺詔¶
前有司奏欲益民賦三十助邊用是重困老弱孤寡也¶
<pb:KR4h0132_WYG_011-2b>¶
而今又請遣卒田輪臺輪臺西於車師千餘里前開陵¶
侯擊車師時危須尉犂樓䦨六國子弟在京師者皆先¶
歸發畜食迎漢軍又自發兵凡數萬人王各自將共圍¶
車師降其王諸國兵便罷力不能復至道上食漢軍漢¶
軍破城食至多然士自載不足以竟師强者盡食畜産¶
羸者道死數千人朕發酒泉驢槖駝負食出玉門迎軍¶
吏卒起張掖不甚逺然尚厮留甚衆曩者朕之不明以¶
軍候𢎞上書言匈奴縳馬前後足置城下馳言秦人我¶
<pb:KR4h0132_WYG_011-3a>¶
匄若馬又漢使者久留不還故興師遣貳師將軍欲以¶
為使者威重也古者卿大夫與謀叅以蓍龜不吉不行¶
乃者以縳馬書徧視丞相御史二千石諸大夫郎為文¶
學者乃至郡屬國都尉成忠趙破奴等皆以虜自縳其¶
馬不祥甚哉或以為欲以見彊夫不足者視人有餘易¶
之卦得大過爻在九五匈奴困敗公車方士太史治星¶
望氣及大卜龜蓍皆以為吉匈奴必破時不可再得也¶
又曰北伐行將於鬴山必克卦諸將貳師最吉故朕親¶
<pb:KR4h0132_WYG_011-3b>¶
發貳師下鬴山詔之必毋深入今計謀卦兆皆反繆重¶
合侯得虜候者言聞漢軍當來匈奴使巫埋羊牛所出¶
諸道及水上以詛軍單于遺天子馬裘常使巫祝之縳¶
馬者詛軍事也又卜漢軍一將不吉匈奴嘗言漢極大¶
然不能飢渇失一狼走千羊乃者貳師敗漢軍士死略¶
離散悲痛常在朕心今請逺田輪臺欲起亭隧是擾勞¶
天下非所以優民也今朕不忍聞大鴻臚等又議欲募¶
囚徒送匈奴使者明封侯之賞以報忿五伯所弗能為¶
<pb:KR4h0132_WYG_011-4a>¶
也且匈奴得漢降者常提掖摉索問以所聞今邊塞未¶
正䦨岀不禁障候長吏使卒獵獸以皮肉為利卒苦而¶
烽火乏失亦上集不得後降者來若捕生口虜乃知之¶
當今務在禁苛暴止擅賦力本農修馬復令以補闕毋¶
乏武備而巳郡國二千石各上進畜馬方略補邊狀與¶
計對¶
　　成帝報許皇后詔¶
　孝成許皇后平恩侯嘉女也寵於帝後宫希得進見¶
<pb:KR4h0132_WYG_011-4b>¶
　皇太后及帝舅憂上無繼嗣時又數有灾異劉向谷¶
　永等皆陳其咎在於後宫帝然其言於是省減椒房¶
　掖廷用度皇后乃上疏自陳帝於是採劉向谷永之¶
　言以報¶
皇帝問皇后所言事聞之夫日者衆陽之宗天光之貴¶
王者之象人君之位也夫以隂而侵陽虧其正體是非¶
下陵上妻乘夫賤踰貴之變與春秋二百四十二年變¶
異為衆莫若日蝕大自漢興日蝕亦為吕霍之屬見以¶
<pb:KR4h0132_WYG_011-5a>¶
今揆之豈有此等之效與諸侯拘廹漢制牧相執持之¶
也又安獲齊趙七國之難將相大臣懐誠秉忠惟義是¶
從又惡有上官博陸宣成之謀若乃徒歩豪傑非有陳¶
勝項梁之羣也匈奴夷狄非有冐頓郅支之倫也方外¶
内鄉百蠻賔服殊俗慕義八州懐徳雖使其懐挾邪意¶
猶不足憂又况其無乎求於夷狄無有求於臣下無有¶
㣲後宫也當何以塞之日者建始元年正月白氣出於¶
營室營室者天子之後宫也正月於尚書為皇極皇極¶
<pb:KR4h0132_WYG_011-5b>¶
者王氣之極也白者西方之氣其於春當廢今正於王¶
極之月興廢氣於後宫視后妾無能懐任保全者以著¶
繼嗣之㣲賤人將起也至於九月流星如𤓰出於文昌¶
貫紫宫尾委曲如龍臨於鉤陳此又章顯前尤著在内¶
也其後則有北宫井溢南流逆理數&KR0511;水出流殺人民¶
後則訛言傳相驚震女童入殿咸莫覺知夫河者水隂¶
四瀆之長今乃大決沒漂陵邑斯昭隂盛盈溢違經絶¶
紀之應也廼昔之月䑕巢於樹野鵲變色五月庚子鳥¶
<pb:KR4h0132_WYG_011-6a>¶
焚其巢太山之域易曰鳥焚於巢旅人先笑後號咷䘮¶
牛於易凶言王者處民上如鳥之處巢也不顧䘏百姓¶
百姓畔而去之若鳥之自焚也雖先快意悦笑其後必¶
號而無及也百姓䘮其君若牛亡其毛也故稱凶泰山¶
王者易姓告代之處今正於岱宗之山甚可懼也三月¶
癸未大風自西揺祖宗寢廟揚裂帷席折㧞樹木頓僵¶
車輦毁壊檻木災及宗廟足為寒心四月巳亥日蝕東¶
井轉旋且索與既無異巳猶戊也亥復水也明隂盛咎¶
<pb:KR4h0132_WYG_011-6b>¶
在内於戊巳虧君體著絶世於皇極顯禍敗及京都於¶
東井變怪衆備末重益大來數益甚成形之禍月以廹¶
切不救之患日寖婁深咎敗灼灼若此豈可以忽哉書¶
云髙宗彤日粤有雊雉祖巳曰惟先假王正厥事又曰¶
雖休勿休惟敬五刑以成三徳即飭椒房及掖庭耳今¶
皇后有所疑便不便其條刺使大長秋來白之吏拘於¶
法亦安足過盖矯枉者過直古今同之且財幣之省特¶
牛之祠其於皇后所以扶助徳美為華寵也咎根不除¶
<pb:KR4h0132_WYG_011-7a>¶
災變相襲祖宗且不血食何戴侯也傳不云乎以約失¶
之者鮮審皇后欲從其奢與朕亦當法孝武皇帝也如¶
此則甘泉建章可復興矣世俗歳殊時變日化遭事制¶
宜因時而移舊之非者何可放焉君子之道樂因循而¶
重改作昔魯人為長府閔子騫曰仍舊貫如之何何必¶
改作盖惡之也詩云雖無老成人尚有典刑曾是莫聽¶
大命以傾孝文皇帝朕之師也皇太后皇后成法也假¶
使太后在彼時不如職今見親厚又惡可以踰乎皇后¶
<pb:KR4h0132_WYG_011-7b>¶
其刻心秉徳毋違先后之制度力誼勉行穪順婦道減¶
省羣事謙約為右其孝東宫毋闕朔望推誠永䆒又何¶
不臧飬民顯行以息衆讙垂則列妾使有法程皇后深¶
惟毋忽¶
　　宋文帝戒江夏王義恭詔¶
汝以弱冠便親方任天下艱難國家事重雖曰守成實¶
亦未易隆替安危在吾曺耳豈可不感尋王業大懼負¶
荷今既分張言集無日何由復得動相䂓誨宜深自砥¶
<pb:KR4h0132_WYG_011-8a>¶
礪思而後行開布誠心厝懐平當親禮國士友接佳流¶
識别賢愚鑒察邪正然後能盡君子之心收小人之力¶
汝神意爽悟有日新之美而進徳修業未有可稱吾所¶
以恨之而不能已巳者也汝性褊急袁太妃亦説如此¶
性之所滯其欲必行意所不在從物回改此最弊事宜¶
應慨然立志念自裁抑何至丈夫方欲賛世成名而無¶
斷者哉今粗疏十數事汝别時可省也逺大者豈可具¶
言細碎復非筆可盡禮賢下士聖人垂訓驕侈矜尚先¶
<pb:KR4h0132_WYG_011-8b>¶
哲所去豁逹大度漢祖之徳猜忌褊急魏武之累漢書¶
稱衛青云大將軍遇士大夫以禮與小人有恩西門安¶
于矯性齊美闗侯張飛任偏同弊行巳舉事深宜鑒此¶
若事異今日嗣子㓜䝉司徒便當周公之事汝不可不¶
盡祗順之理茍有所懐宻自書陳若形迹之間深宜慎¶
䕶至於爾時安危天下决汝二人耳勿㤀吾言今既進¶
太妃供給計足充諸用此外一不須復有求取近亦具¶
白此意唯脱應大餉致而當時遇有所乏汝自可少多¶
<pb:KR4h0132_WYG_011-9a>¶
供奉耳汝一月日自用不可過三十萬若能省此益美¶
西楚殷曠常宜早起接待賔侣勿使留滯判急務訖然¶
後可入問訊既覩顔色審起居便應即出不須乆停以¶
廢庶事也下日及夜自有餘閑府舍住止園池堂觀畧¶
所請䆒計當無須改作司徒亦云爾若脱於左右之宜¶
須小小回易當以始至一治為限不須紛紜日求新異¶
凡審獄多决當時難可逆慮此實為難汝復不習殊當¶
未有次第訊前一二日取訊簿宻與劉湛軰共詳大不¶
<pb:KR4h0132_WYG_011-9b>¶
同也至訊日虚懐博盡慎無以喜怒加人能擇善者而¶
從之美自歸巳不可專意自决以矜獨斷之明也萬一¶
如此必有大吝非唯訊獄君子用心自不應爾刑獄不¶
可擁滯一月可再訊凡事皆應慎宻亦宜豫勅左右人¶
有至誠所陳不可漏泄以負忠信之欵也古人言君不¶
宻則失臣臣不宻則失身或相䜛搆忽輕信受毎有此¶
事當善察之名器深宜慎惜不可妄自假人昵近爵賜¶
尤應裁量吾於左右雖為少恩如聞外論不以為非也¶
<pb:KR4h0132_WYG_011-10a>¶
以貴陵物物不服以威加人人不厭此易逹事耳聲樂¶
戯遊不宜令過摴蒲漁獵一切勿為供用奉身皆有節¶
度竒服異器不宜興長汝嬪侍左右巳有數人既始至¶
西未可怱怱復有所納¶
　　隋文帝罪蜀王秀詔¶
汝地居臣子情兼家國庸蜀要重委以鎮之汝乃干紀¶
亂常懐惡樂禍䁹晲二宫佇望災舋容納不逞結構異¶
端我有不和汝便覘候望我不起便有異心皇太子汝¶
<pb:KR4h0132_WYG_011-10b>¶
兄也次當建立汝假託妖言乃云不終其位妄稱鬼怪¶
又道不得入宫自言骨相非人臣徳業堪承重器妄道¶
清城出聖欲以巳當之詐稱益州龍見託言吉兆重述¶
木易之姓更治成都之宫妄説禾乃之名以當八千之¶
運横生京師妖異以證父兄之災妄造蜀地徴祥以符¶
巳身之籙汝豈不欲得國家惡也天下亂也輙造白玉¶
之珽又為白羽之箭文物服飾豈似有君鳩集左道符¶
書厭鎮漢王於汝親則弟也乃畫其形像書其姓名縛¶
<pb:KR4h0132_WYG_011-11a>¶
手釘心枷鏁杻械仍云請西岳華山慈父聖母神兵九¶
億萬騎收楊諒魂神閉在華山下勿令散蕩我之於汝¶
親則父也復云請西岳華山慈父聖母賜為開化楊堅¶
夫妻迴心歡喜又畫我形像縛首撮頭仍云請西岳神¶
兵收楊堅魂神如此形狀我今不知楊諒楊堅是汝何¶
親也包藏凶慝圖謀不軌逆臣之迹也希父之災以為¶
身幸賊子之心也懐非分之望肆毒心於兄悖弟之行¶
也嫉妬於弟無惡不為無孔懐之情也違犯制度壊亂¶
<pb:KR4h0132_WYG_011-11b>¶
之極也多殺不辜豺狼之暴也剝削民庶酷虐之甚也¶
惟求財貨市井之業也專事妖邪頑嚚之性也弗克負¶
荷不材之器也凡此十者滅天理逆人倫汝皆為之不¶
祥之甚也欲免禍患長守富貴其可得乎¶
　¶
　¶
　¶
　文章辨體彚選巻十一¶
