# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:43.515899
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百四十二
<pb:KR4h0132_WYG_642-1a>¶
欽定四庫全書¶
　文章辨體彚選巻六百四十二¶
　　　　　　　　　　　　明　賀復徴　編¶
碑一(以下紀功/)¶
　劉勰曰碑者埤也上古帝王始號封禪樹石埤岳故¶
　曰碑也夫屬碑之體資乎史才其序則傳其文則銘¶
　故叙事也必該而要綴采也必雅而澤此碑之制也¶
　吳訥曰按儀禮士婚禮入門當碑揖又禮記祭儀云¶
<pb:KR4h0132_WYG_642-1b>¶
　日入麗於碑賈氏注云宫廟皆有碑以識日影以知¶
　早晚說文注又云古宗廟立碑繫牲後人因於上紀¶
　功徳是則宫室之碑所以識日影而宗廟則以繫牲¶
　也秦漢以來始謂刻石曰碑其蓋始於李斯嶧山諸¶
　刻耳文選載郭有道等墓碑而王簡栖頭陀寺碑亦¶
　厠其間至唐文粹宋文鑑則凡祠廟等碑與神道墓¶
　碑各為一類今故亦依其例云徐學曽曰碑之體主¶
　於叙事其後漸以議論雜之則非矣故今取諸大家¶
<pb:KR4h0132_WYG_642-2a>¶
　之文而以三品列之其主於叙事者曰正體主於議¶
　論者曰變體叙事而參之以議論者曰正而變至於¶
　托物寓意之文則又以别體列焉其墓碑自為一類¶
　此不復列¶
　　鄒嶧山刻石文(秦文/)¶
　史記始皇二十八年東行郡縣上鄒嶧山與魯諸儒¶
　生議刻石誦秦徳¶
皇帝立國維初在昔嗣世稱王討伐亂逆威動四極武¶
<pb:KR4h0132_WYG_642-2b>¶
義直方戎臣奉詔經時不乆滅六暴强二十有六年上¶
薦高號孝道顯明既獻泰成乃降專惠親巡逺方登于¶
嶧山羣臣從者咸思攸長追念亂世分土建邦以開事¶
理攻戰日作流血于野自泰古始世無萬數陁及五帝¶
莫能禁止迺今皇帝一家天下兵不復起災害滅除黔¶
首康定利澤長乆羣臣誦略刻此樂石以著經紀¶
　　泰山刻石文¶
　史記始皇二十八年東行與諸儒生議封禪望祭山¶
<pb:KR4h0132_WYG_642-3a>¶
　川之事遂上泰山立石封祠祀禪梁父刻所立石其¶
　辭曰¶
皇帝臨位作制明法臣下脩飭二十有六年初并天下¶
罔不賔服親巡逺方黎民登兹泰山周覽東極從臣思¶
迹本原事業祗誦功徳治道運行諸産得宜皆有法式¶
大義休明垂于後世順承勿革皇帝躬聖既平天下不¶
懈於治夙興夜寐建設長利專隆敎誨訓經宣達逺近¶
畢理咸承聖志貴賤分明男女禮順慎遵職事昭隔内¶
<pb:KR4h0132_WYG_642-3b>¶
外靡不清净施于後嗣化及無窮遵奉遺詔永承重戒¶
　　琅邪臺刻石文¶
　史記始皇二十八年既封泰山於是乃并勃海以東¶
　過黄腄窮成山登之罘立石頌秦徳焉而去南登琅¶
　邪大樂之留三月乃徙黔首三萬户琅邪臺下復十¶
　二嵗作琅邪臺立石頌秦徳明徳意¶
維二十六年皇帝作始端平法度萬物之紀以明人事¶
合同父子聖智仁義顯白道理東撫東土以省卒士事¶
<pb:KR4h0132_WYG_642-4a>¶
已大畢乃臨于海皇帝之功勤勞本事上農除末黔首¶
是富普天之下摶心揖志器械一量同書文字日月所¶
照舟輿所載皆終其命莫不得意應時動事是維皇帝¶
匡飭異俗陵水經地憂恤黔首朝夕不懈除疑定法咸¶
知所辟方伯分職諸治經易舉錯必當莫不如畫皇帝¶
之明臨察四方尊卑貴賤不踰次行姦邪不容皆務貞¶
良細大盡力莫敢怠荒逺邇辟隠專務肅莊端直敦忠¶
事業有常皇帝之徳存定四極誅亂除害興利致福節¶
<pb:KR4h0132_WYG_642-4b>¶
事以時諸産繁殖黔首安寧不用兵革六親相保終無¶
冦賊驩欣奉教盡知法式六合之内皇帝之土西涉流¶
沙南盡北户東有東海北過大夏人迹所至無不臣者¶
功蓋五帝澤及牛馬莫不受徳各安其宇維秦王兼有¶
天下立名為皇帝乃撫東土至于琅邪列侯武成侯王¶
離列侯通武侯王賁倫侯建成侯趙亥倫侯昌武侯成¶
倫候武信侯馮母擇丞相隗林丞相王綰卿李斯卿王¶
戊五大夫趙嬰五大夫楊樛從與議於海上曰古之帝¶
<pb:KR4h0132_WYG_642-5a>¶
者地不過千里諸侯或守其封域或朝或否相侵暴亂¶
殘伐不止猶刻金石以自為紀古之五帝三王知敎不¶
同法度不明假威鬼神以欺逺方實不稱名故不乆長¶
其身未殁諸侯倍叛法令不行今皇帝并一海内以為¶
郡縣天下和平昭明宗廟體道行徳尊號大成羣臣相¶
與頌皇帝功徳刻于金石以為表經¶
　　之罘刻石文¶
　始皇二十九年東游登之罘刻石又刻其東觀其辭¶
<pb:KR4h0132_WYG_642-5b>¶
　曰¶
維二十九年時在中春陽和方起皇帝東游巡登之罘¶
臨照于海從臣嘉觀原念休烈追誦本始大聖作治建¶
定法度顯著綱紀外敎諸侯光施文惠明以義理六國¶
回辟貪戾無厭虐殺不已皇帝哀衆遂發討師奮揚武¶
徳義誅信行威燀旁達莫不賔服烹滅彊暴振救黔首¶
周定四極普施明法經緯天下永為儀則大矣哉宇縣¶
之中承順聖意羣臣誦功請刻于石表垂于常式¶
<pb:KR4h0132_WYG_642-6a>¶
　　東觀文¶
維二十九年皇帝春游覽省逺方逮于海隅遂登之罘¶
昭臨朝陽觀望廣麗從臣咸念原道至明聖法初興清¶
理疆内外誅暴强武威旁暢振動四極禽滅六王闡并¶
天下菑害絶息永偃戎兵皇帝明徳經理宇内視聴不¶
怠作立大義昭設備器咸有章旗職臣遵分各知所行¶
事無嫌疑黔首改化逺邇同度臨古絶尤常職既定後¶
嗣循業長承聖治羣臣嘉徳祗誦聖烈請刻之罘¶
<pb:KR4h0132_WYG_642-6b>¶
　　碣石刻石文¶
　史記三十二年始皇之碣石使燕人盧生求羡門高¶
　誓刻碣石門壊城郭決通隄防其辭曰¶
遂興師旅誅戮無道為逆滅息武殄暴逆文復無罪庶¶
心咸服惠論功勞賞及牛馬恩肥土域皇帝奮威徳并¶
諸侯初一泰平墮壊城郭決通川防夷去險阻地勢既¶
定黎庶無繇天下咸撫男樂其疇女修其業事各有序¶
惠被諸産乆並來田莫不安所羣臣誦烈請刻此石垂¶
<pb:KR4h0132_WYG_642-7a>¶
著儀矩¶
　　㑹稽山刻石文¶
　史記始皇三十七年十月出游左丞相斯從上㑹稽¶
　祭大禹望于南海而立石刻頌秦徳¶
皇帝休烈平一宇内徳惠攸長三十有七年親廵天下¶
周覽逺方遂登㑹稽宣省習俗黔首齊莊羣臣誦功本¶
原事迹追道高明秦聖臨國始定刑名顯陳舊章初平¶
法式審别職任以立恒常六王專倍貪戾慠猛率衆自¶
<pb:KR4h0132_WYG_642-7b>¶
强暴虐恣行負力而驕數動甲兵隂通間使以事合從¶
行為辟方内飭詐謀外來侵邊遂起禍殃義威誅之殄¶
息暴悖亂賊滅亡聖徳廣宻六合之中被澤無疆皇帝¶
并宇兼聴萬事逺近畢清運理羣物考驗事實各載其¶
名貴賤並通善否陳前靡有隠情飭省宣義有子而嫁¶
倍死不貞防隔内外禁止淫泆男女潔誠夫為寄豭殺¶
之無辠男秉義程妻為逃嫁子不得母咸化亷清大治¶
濯俗天下承風䝉被休經皆遵軌度和安敦勉莫不順¶
<pb:KR4h0132_WYG_642-8a>¶
令黔首修潔人樂同則嘉保太平後敬奉法常治無極¶
輿舟不傾從臣誦烈請刻此石光垂休銘¶
　¶
　¶
　¶
　¶
　¶
　¶
<pb:KR4h0132_WYG_642-8b>¶
　¶
　¶
　¶
　¶
　¶
　¶
　¶
　文章辨體彚選巻六百四十二¶
#+PROPERTY: JUAN 卷六百四十二
<pb:KR4h0132_WYG_642-9a>¶
欽定四庫全書¶
　文章辨體彚選巻六百四十二¶
　　　　　　　　　　　　明　賀復徴　編¶
碑一(以下紀功/)¶
　劉勰曰碑者埤也上古帝王始號封禪樹石埤岳故¶
　曰碑也夫屬碑之體資乎史才其序則傳其文則銘¶
　故叙事也必該而要綴采也必雅而澤此碑之制也¶
　吳訥曰按儀禮士婚禮入門當碑揖又禮記祭儀云¶
<pb:KR4h0132_WYG_642-9b>¶
　日入麗於碑賈氏注云宫廟皆有碑以識日影以知¶
　早晚說文注又云古宗廟立碑繫牲後人因於上紀¶
　功徳是則宫室之碑所以識日影而宗廟則以繫牲¶
　也秦漢以來始謂刻石曰碑其蓋始於李斯嶧山諸¶
　刻耳文選載郭有道等墓碑而王簡栖頭陀寺碑亦¶
　厠其間至唐文粹宋文鑑則凡祠廟等碑與神道墓¶
　碑各為一類今故亦依其例云徐學曽曰碑之體主¶
　於叙事其後漸以議論雜之則非矣故今取諸大家¶
<pb:KR4h0132_WYG_642-10a>¶
　之文而以三品列之其主於叙事者曰正體主於議¶
　論者曰變體叙事而參之以議論者曰正而變至於¶
　托物寓意之文則又以别體列焉其墓碑自為一類¶
　此不復列¶
　　鄒嶧山刻石文(秦文/)¶
　史記始皇二十八年東行郡縣上鄒嶧山與魯諸儒¶
　生議刻石誦秦徳¶
皇帝立國維初在昔嗣世稱王討伐亂逆威動四極武¶
<pb:KR4h0132_WYG_642-10b>¶
義直方戎臣奉詔經時不乆滅六暴强二十有六年上¶
薦高號孝道顯明既獻泰成乃降專惠親巡逺方登于¶
嶧山羣臣從者咸思攸長追念亂世分土建邦以開事¶
理攻戰日作流血于野自泰古始世無萬數陁及五帝¶
莫能禁止迺今皇帝一家天下兵不復起災害滅除黔¶
首康定利澤長乆羣臣誦略刻此樂石以著經紀¶
　　泰山刻石文¶
　史記始皇二十八年東行與諸儒生議封禪望祭山¶
<pb:KR4h0132_WYG_642-11a>¶
　川之事遂上泰山立石封祠祀禪梁父刻所立石其¶
　辭曰¶
皇帝臨位作制明法臣下脩飭二十有六年初并天下¶
罔不賔服親巡逺方黎民登兹泰山周覽東極從臣思¶
迹本原事業祗誦功徳治道運行諸産得宜皆有法式¶
大義休明垂于後世順承勿革皇帝躬聖既平天下不¶
懈於治夙興夜寐建設長利專隆敎誨訓經宣達逺近¶
畢理咸承聖志貴賤分明男女禮順慎遵職事昭隔内¶
<pb:KR4h0132_WYG_642-11b>¶
外靡不清净施于後嗣化及無窮遵奉遺詔永承重戒¶
　　琅邪臺刻石文¶
　史記始皇二十八年既封泰山於是乃并勃海以東¶
　過黄腄窮成山登之罘立石頌秦徳焉而去南登琅¶
　邪大樂之留三月乃徙黔首三萬户琅邪臺下復十¶
　二嵗作琅邪臺立石頌秦徳明徳意¶
維二十六年皇帝作始端平法度萬物之紀以明人事¶
合同父子聖智仁義顯白道理東撫東土以省卒士事¶
<pb:KR4h0132_WYG_642-12a>¶
已大畢乃臨于海皇帝之功勤勞本事上農除末黔首¶
是富普天之下摶心揖志器械一量同書文字日月所¶
照舟輿所載皆終其命莫不得意應時動事是維皇帝¶
匡飭異俗陵水經地憂恤黔首朝夕不懈除疑定法咸¶
知所辟方伯分職諸治經易舉錯必當莫不如畫皇帝¶
之明臨察四方尊卑貴賤不踰次行姦邪不容皆務貞¶
良細大盡力莫敢怠荒逺邇辟隠專務肅莊端直敦忠¶
事業有常皇帝之徳存定四極誅亂除害興利致福節¶
<pb:KR4h0132_WYG_642-12b>¶
事以時諸産繁殖黔首安寧不用兵革六親相保終無¶
冦賊驩欣奉教盡知法式六合之内皇帝之土西涉流¶
沙南盡北户東有東海北過大夏人迹所至無不臣者¶
功蓋五帝澤及牛馬莫不受徳各安其宇維秦王兼有¶
天下立名為皇帝乃撫東土至于琅邪列侯武成侯王¶
離列侯通武侯王賁倫侯建成侯趙亥倫侯昌武侯成¶
倫候武信侯馮母擇丞相隗林丞相王綰卿李斯卿王¶
戊五大夫趙嬰五大夫楊樛從與議於海上曰古之帝¶
<pb:KR4h0132_WYG_642-13a>¶
者地不過千里諸侯或守其封域或朝或否相侵暴亂¶
殘伐不止猶刻金石以自為紀古之五帝三王知敎不¶
同法度不明假威鬼神以欺逺方實不稱名故不乆長¶
其身未殁諸侯倍叛法令不行今皇帝并一海内以為¶
郡縣天下和平昭明宗廟體道行徳尊號大成羣臣相¶
與頌皇帝功徳刻于金石以為表經¶
　　之罘刻石文¶
　始皇二十九年東游登之罘刻石又刻其東觀其辭¶
<pb:KR4h0132_WYG_642-13b>¶
　曰¶
維二十九年時在中春陽和方起皇帝東游巡登之罘¶
臨照于海從臣嘉觀原念休烈追誦本始大聖作治建¶
定法度顯著綱紀外敎諸侯光施文惠明以義理六國¶
回辟貪戾無厭虐殺不已皇帝哀衆遂發討師奮揚武¶
徳義誅信行威燀旁達莫不賔服烹滅彊暴振救黔首¶
周定四極普施明法經緯天下永為儀則大矣哉宇縣¶
之中承順聖意羣臣誦功請刻于石表垂于常式¶
<pb:KR4h0132_WYG_642-14a>¶
　　東觀文¶
維二十九年皇帝春游覽省逺方逮于海隅遂登之罘¶
昭臨朝陽觀望廣麗從臣咸念原道至明聖法初興清¶
理疆内外誅暴强武威旁暢振動四極禽滅六王闡并¶
天下菑害絶息永偃戎兵皇帝明徳經理宇内視聴不¶
怠作立大義昭設備器咸有章旗職臣遵分各知所行¶
事無嫌疑黔首改化逺邇同度臨古絶尤常職既定後¶
嗣循業長承聖治羣臣嘉徳祗誦聖烈請刻之罘¶
<pb:KR4h0132_WYG_642-14b>¶
　　碣石刻石文¶
　史記三十二年始皇之碣石使燕人盧生求羡門高¶
　誓刻碣石門壊城郭決通隄防其辭曰¶
遂興師旅誅戮無道為逆滅息武殄暴逆文復無罪庶¶
心咸服惠論功勞賞及牛馬恩肥土域皇帝奮威徳并¶
諸侯初一泰平墮壊城郭決通川防夷去險阻地勢既¶
定黎庶無繇天下咸撫男樂其疇女修其業事各有序¶
惠被諸産乆並來田莫不安所羣臣誦烈請刻此石垂¶
<pb:KR4h0132_WYG_642-15a>¶
著儀矩¶
　　㑹稽山刻石文¶
　史記始皇三十七年十月出游左丞相斯從上㑹稽¶
　祭大禹望于南海而立石刻頌秦徳¶
皇帝休烈平一宇内徳惠攸長三十有七年親廵天下¶
周覽逺方遂登㑹稽宣省習俗黔首齊莊羣臣誦功本¶
原事迹追道高明秦聖臨國始定刑名顯陳舊章初平¶
法式審别職任以立恒常六王專倍貪戾慠猛率衆自¶
<pb:KR4h0132_WYG_642-15b>¶
强暴虐恣行負力而驕數動甲兵隂通間使以事合從¶
行為辟方内飭詐謀外來侵邊遂起禍殃義威誅之殄¶
息暴悖亂賊滅亡聖徳廣宻六合之中被澤無疆皇帝¶
并宇兼聴萬事逺近畢清運理羣物考驗事實各載其¶
名貴賤並通善否陳前靡有隠情飭省宣義有子而嫁¶
倍死不貞防隔内外禁止淫泆男女潔誠夫為寄豭殺¶
之無辠男秉義程妻為逃嫁子不得母咸化亷清大治¶
濯俗天下承風䝉被休經皆遵軌度和安敦勉莫不順¶
<pb:KR4h0132_WYG_642-16a>¶
令黔首修潔人樂同則嘉保太平後敬奉法常治無極¶
輿舟不傾從臣誦烈請刻此石光垂休銘¶
　¶
　¶
　¶
　¶
　¶
　¶
<pb:KR4h0132_WYG_642-16b>¶
　¶
　¶
　¶
　¶
　¶
　¶
　¶
　文章辨體彚選巻六百四十二¶
