# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:48.200578
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七百四十三
<pb:KR4h0132_WYG_743-1a>¶
欽定四庫全書¶
　文章辨體彚選巻七百四十三¶
　　　　　　　　　　　　明　賀復徵　編¶
哀辭四(讚頌/)¶
　　議郞胡公夫人哀讚(漢蔡邕/)¶
議郞夫人趙氏字曰永姜允有令德秉心塞淵舒詳閒¶
雅儀節孔備女師四典窈窕德象罔不習熟以供婦道¶
議郞早世檢誨幼孤義方以導其性中禁以閑其情孤¶
<pb:KR4h0132_WYG_743-1b>¶
顥儉節用免咎悔少辟侍中襲先公之爵以議郞出為¶
濟陰太守是時夫人寢疾未薨而國家方有榮陽寇賊¶
震驚帝師簡選州辟授任進衛不得辭王命親醫藥夫¶
人乃自矜精禀氣力俛起若愈以勸遣顥到官月餘所¶
疾暴盛春秋五十八中平四年薨于京師顥有剖符之¶
寄偪於國典疾篤不得顧親増感氣絶不能自宥愼終¶
之事闕焉永廢雖不毁以隨沒亦困悴而傷懷知我如¶
此不如勿生號咷告哀以乞骸骨踰年然後獲聽追惟¶
<pb:KR4h0132_WYG_743-2a>¶
考君存時之命迎棺舊土同穴此城孤心摧割靡所底¶
念仰瞻二親或有神誥靈表之文敢曰亮闇叙我憂痛¶
作哀讚書之於碑¶
愍予小子夙罹孔艱嚴考殞殁我在齠年母氏鞠育載¶
矜載憐慇斯懃斯慈愛備存匪惟驕之範我軌度教誨¶
嚴肅昭示好惡俾我克類畏威忌怒用免咎悔踐繼先¶
祖即爵其土二將是臨與帝剖符守于濟陰夫人寢疾¶
榮此寵休疾用歡痊翊日斯瘳將征將邁從養陶丘景¶
<pb:KR4h0132_WYG_743-2b>¶
命徂逝不愍少留疾大漸以危亟兮精微微而浸衰逼¶
王職於憲典兮子孫忽以替違目不臨此氣絶兮手不¶
親夫含飯陳衣衾而不省兮合綆棺而不見昔予考之¶
即世兮安宅兆于舊邦依存意以奉亡兮遷靈柩而同¶
來考妣痛以慘兮離乖神柩集而移兮增哀黄壚密而¶
無間兮出入閴其無門舁柩在茲兮不知魂景之所存¶
悼孤衷之不遂兮思情憭以傷肝幽情淪於后坤兮精¶
哀逹乎昊乾¶
<pb:KR4h0132_WYG_743-3a>¶
　　蓉峰處士宋公哀頌(明徐一夔/)¶
今上初天下既定㑹材興治以建丕圖首起今内翰宋¶
公濂于金華山中置諸帷幄以備訪問已而職教東朝¶
旋載筆後省公雄辭鉅筆足以名世而不自以為髙博¶
物洽聞足以服衆而不自以為足故自上以及在廷之¶
臣莫不加敬不欲一日去左右而公之府君蓉峰處士¶
年已八袠矣自念親年日髙遠違晨昏乃力懇於朝上¶
憐之予告歸養於是公之去其親于今三年矣既抵家¶
<pb:KR4h0132_WYG_743-3b>¶
日奉觴為夀父子驩然居無幾何處士竟以遘疾遂棄¶
榮養殆若有待者則公之急於乞養亦豈偶然哉是其¶
至誠惻怛之心有以感致如此不然使不得奉湯樂於¶
其親垂殁之時而其終天之憾為何如也一夔未嘗獲¶
拜處士而親炙其徳容辭氣及考其潛徳與其所以垂¶
祥而委祉者輒自誦曰處士之死可謂有不死者矣公¶
哀不自已既自為阡表復請大夫君子為文辭以相其¶
哀敢摭其概而為之頌焉處士諱文昭字文霆蓉峰處¶
<pb:KR4h0132_WYG_743-4a>¶
士前集賢院所賜號也頌曰¶
猗嗟處士葆貞毓醇氣冲以肅貌和以仁孝以事親誠¶
以接物暴以義摧隣以恩恤維孝則純維誠則一恩匪¶
勉强義匪矯激猗嗟處士美集于躬宜耀于時而嗇其¶
逢其蓄既厚其發斯豐是生令子蔚為儒宗猗嗟處士¶
人孰不死相其攸終與草木比惟處士之死令聞不已¶
令聞不已惟曰有子寳婺之墟有巋蓉峰仰止令德與¶
峰俱崇於惟小子曷克形容勉為此頌用慰孝衷¶
<pb:KR4h0132_WYG_743-4b>¶
　¶
　¶
　¶
　¶
　¶
　¶
　¶
　文章辨體彚選巻七百四十三¶
