# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.749027
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三十七
<pb:KR4h0132_WYG_037-1a>¶
欽定四庫全書¶
　文章辨體彚選卷三十七¶
　　　　　　　　　　　　明　賀復徴　編¶
祝文六(冠昏辭/)　(祭射侯辭附/)¶
　　周成王冠祝辭¶
　家語云武王崩成王年十三嗣立周公攝政以治天¶
　下冠成王而朝於祖以見諸侯周公使祝雍作頌命¶
　之曰祝辭達而勿多也辭曰¶
<pb:KR4h0132_WYG_037-1b>¶
使王近於民逺於侫嗇於時惠於財親賢使能(侫叶彌/因反財)¶
　(叶前西反/能叶音泥)¶
　　士冠禮辭¶
　始加祝辭(士冠始加緇布/冠服𤣥端爵鞞)¶
令月吉日始加元服棄爾幼志順爾成徳壽考惟祺介¶
爾景福(服叶蒲北反/福叶筆助反)¶
　再加(再加皮升服/素積素鞞)¶
吉月令辰乃申爾福敬爾威儀淑慎爾徳眉壽萬年永¶
<pb:KR4h0132_WYG_037-2a>¶
受胡福¶
　三加(三加爵弁服/纁裳靺鞈)¶
以嵗之正以月之令咸加爾服兄弟具在以成厥徳黃¶
耉無疆受天之慶(叶墟羊反/)¶
　醴辭(三加畢賔/醴冠者)¶
甘醴惟厚嘉薦令芳拜受祭之以定爾祥承天之休壽¶
考不忘¶
　醮辭(若不醴則醮注醴禮簡尚質也醮禮繁尚/文也醴亦賔醴冠者冠有三加故三醮也)¶
<pb:KR4h0132_WYG_037-2b>¶
㫖酒既清嘉薦亶時始加元服兄弟具來孝友時格永¶
乃保之(來叶乃/之切)¶
　再醮¶
㫖酒既湑嘉薦伊脯乃申爾服禮儀有序祭此嘉爵承¶
天之祜¶
　三醮¶
㫖酒令芳籩豆有楚咸加爾服肴升折爼承天之慶受¶
福無疆¶
<pb:KR4h0132_WYG_037-3a>¶
　字辭(既醴冠者見/母出賔字之)¶
禮儀既備令月吉日昭告爾字爰字孔嘉髦士攸宜宜¶
之於假永受保之曰伯某父(備叶筆力反字叶兹/嘉叶居之反假叶古)¶
　　士昏禮辭¶
　父命子辭¶
徃迎爾相承我宗事勗帥以敬先妣之嗣若則有常¶
　父命女辭¶
戒之敬之夙夜毋違命¶
<pb:KR4h0132_WYG_037-3b>¶
　母命女辭¶
勉之敬之夙夜無違宫事¶
　庶母命女辭¶
敬恭聴宗爾父母之言夙夜無愆視諸衿鞶¶
　　冠子祝文(梁沈約/)¶
蠲兹令日元服肇加成徳既舉童心自化行之則至無¶
謂道賖敦以秋實敷以春華無恥下問乃致髙車子孫¶
千億廣樹厥家¶
<pb:KR4h0132_WYG_037-4a>¶
　　字朱子祝詞(宋劉子翬/)¶
冠而欽名粤惟古制朱氏子熹幼而騰異交朋尚焉請¶
祝以字字以元晦表名之義木晦於根春容曄敷人晦¶
於身神明内腴昔者曾子稱其友曰有若無實若虚不¶
斥厥名而傳於書雖百世之逺也揣其氣象知顔氏如¶
愚迹叅並逰英馳俊驅豈無他人夫誰敢居自諸子言¶
志回欲無伐一宣於聲終身弗越陋巷暗然其光烈烈¶
從事於茲惟參也無慚貫道雖一省身則三夾輔孔門¶
<pb:KR4h0132_WYG_037-4b>¶
翺翔兩驂學的欲正吾知斯之為指南惟先吏部文儒¶
之粹彪炳育珍又華其繼來兹講磨融融熹熹真聰廓¶
開如源之方駛望洋渺瀰老我縮氣古人不云乎純亦¶
不巳悵有道之衰變切切而唯唯子徳不日新則時予¶
之恥勿謂此耳充之益充借曰合矣宜養於䝉言而思¶
毖動而思躓凛乎惴惴惟曾顔是畏¶
　　祭侯辭¶
　考工記曰梓人為侯張皮侯而棲鵠則春以功張五¶
<pb:KR4h0132_WYG_037-5a>¶
　采之侯則逺國屬張獸侯則王以息燕祭侯之禮以¶
　酒脯醢其辭曰¶
惟若寜侯毋或若女不寜侯不屬於王所故抗而射女¶
强飲强食貽女曾孫諸侯百福(侯之為物捍内蔽外有/諸侯之象焉故假以為)¶
　(戒敕諸侯之辭言汝當安為諸侯母如此等不寜之/侯不屬服於天子之所故立而射之也强飲强食祝)¶
　(神之辭勉之使飲食也既飲食醉飽/當以百福遺女曾孫之為諸侯也)¶
　¶
　¶
<pb:KR4h0132_WYG_037-5b>¶
　¶
　¶
　¶
　¶
　¶
　¶
　¶
　文章辨體彚選巻三十七¶
