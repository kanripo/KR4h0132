# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:29.388595
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷二百七十一
<pb:KR4h0132_WYG_271-1a>¶
欽定四庫全書¶
　文章辨體彚選巻二百七十一¶
　　　　　　　　　　　　明　賀復徴　編¶
啓六¶
　　上倉使薦舉啓(宋李播芳/)¶
鐵硯闗心莫續盤洲之地脉繡衣具眼好開泮水之天¶
荒雖離音了無先事之容而啐啄或有同時之理不孤¶
此志端係其逢昔者東坡之門卓然北斗之望惟斯文¶
<pb:KR4h0132_WYG_271-1b>¶
之宗主盡在是故當世之豪傑皆歸之陳後山之在徐¶
嘗賦稻田待公秧之句黃山谷之游魏亦哦小草有遠¶
志之詩皆由郡文學之臣自負墨客卿之列品題一出¶
聲價培增遂令四學士之名等華岳而俱重以至六君¶
子之選與星日以並埀此風無傳吾道誰屬必宗正鉅¶
儒之繼作則文人才士之爭趍軒輊係於一堂榮辱著¶
於萬世賜之許可得所歸依伏念某骨相郊寒性資參¶
魯付悲歌於長鋏毎思㸔劍之文成甘活計於短檠自¶
<pb:KR4h0132_WYG_271-2a>¶
喜床頭之易在重親白髪一第青衫將盤跚於箠楚之¶
塵又長轉於虀鹽之壑兩需𤓰熟七見梅春訪三洪之¶
謀於故國之中拜一范之像於公堂之上枕湖光而醒¶
夢何嫌書懶望之嘲餐山色以療饑敢爲飯不足之歎¶
顧此游之不惡知其命之將通道日中明使星下燭宗¶
武精文選之奥謂休覔於綵衣淵明讀山海之經俾顧¶
言於春酒凡博我以文之意皆教之爲善之思矧當行¶
部見學官之時得與摳衣侍先生之教權輿有主料理¶
<pb:KR4h0132_WYG_271-2b>¶
無難雖殿奔䇿馬之不前然見彈求鴞之貴早盡驅窮¶
鬼坐待東君伏遇某官盛世模型清朝柱石探邃喆之¶
丘索巽心洙泗之間抽秘府之圖書步武蓬萊之頂斜¶
飛肖日夙駕觀風以胸中之鏡而照世吏之百奸以肘¶
後之方而起疲氓於九殞且力扶於公議毎樂得於英¶
髦已多桃李之芬芳肯使茆芹之冷落遂忘躍冶有覬¶
賞音能爲㸃頭收作侯邦之下客想應藉手追隨相館¶
之翹材禱懇惟深鋪陳莫既¶
<pb:KR4h0132_WYG_271-3a>¶
　　上史丞相啓(李播芳/)¶
索長安之米擬就辟書伏光範之門尚干賓謁特有惓¶
惓之意未敢察察而言輙以萬分冩之四六儀圖愛助¶
此周人待山甫之情翕受敷施亦虞舜舉臯陶之意它¶
無求者公幸聽之竊惟國家閒暇之時當思文武長久¶
之術况外敵之雲擾貴内治之日嚴詎云行李之通可¶
緩苞桑之慮國虚難動民困易摇豈特謀國之數公知¶
諱用兵之兩字然能應則乃可謂定故欲翕者未始不¶
<pb:KR4h0132_WYG_271-3b>¶
張令徒千里而畏人未思四境之不治一氣先竭百爲¶
弗開羣材付之乍佞以乍賢正論聽其自鳴而自息耳¶
目之受既狹心腹之委亦偏爲赤子爲龍虵未始得敵¶
情之實以皮幣以犬馬但云量自力之宜軍籍既隠於¶
蔽䝉將材又阨於媢嫉舟師未練馬政不脩鑿斯池築¶
斯城豈可無九攻之具鍜乃戈厲乃刅孰能遏再鼔之¶
衰仰而思之無非事者上作而下不應朝廷毎有是言¶
外呼而内不聞郡國亦爲此論惟事事備乃可無患言¶
<pb:KR4h0132_WYG_271-4a>¶
人人殊何以成功周得上漢得中䇿將安決蠡治内種¶
治外責恐宜分試考先朝立四總管之謀及觀諸儒分¶
三大鎮之說皆欲取之人望從而假以事權一用孔明¶
陸遜之規模力行晁錯充國之論議移江上之屯於淮¶
上實闗表之粟如闗中使權守禦之方漸講招懐之略¶
衆犬方狺則養威持重兩虎既傷則取亂侮亡是爲屈¶
羣䇿以共圖奚至無寸功之可論與其待一朝之患始¶
出於兹孰若折千里之衝早爲之所若任人而疑疑人¶
<pb:KR4h0132_WYG_271-4b>¶
而任則聞事不實實事不聞何怪草野之私言動違槐¶
棘之成筭日月逝矣風雨萃之無謂天變不足慮人言¶
不足從庶幾君子有所恃小人有所畏恭惟某官堪輿¶
間氣社稷世臣砥柱不移囬平原黃河之決終風且曀¶
洗咸池白日之光力調更化琴瑟之絃復享和戎金石¶
之樂如將道古今而譽德亦可紀簡䇿以垂功然太師¶
維垣輔隆興不滿一歲今西平有子相嘉定行且十年¶
此非門戶之私榮實負乾坤之重寄用藥莫先於無病¶
<pb:KR4h0132_WYG_271-5a>¶
止車當在於未奔相亦惟終邦其無斁如某者拙由地¶
稟狷不時宜獨竊考治亂之原知當謹幾微之㑹貧賤¶
不能以達志憂患又從而熏心昔在服中欲上范文正¶
之書而無路今來門下顧作石徂徠之頌而難言薦之¶
吾相欲令主金耀之書謀及乃心則姑願應銅梁之辟¶
仰勤大播盍進小忠敢輸肺腑之微誠盡告腹心之元¶
老一毫有補萬死亦甘平津之招賢有三惜難受汲生¶
之戅洛陽之太息者六實欲全周勃之功¶
<pb:KR4h0132_WYG_271-5b>¶
　　上曾樞密啓(李播芳/)¶
讀阿房之賦早累殊知投光範之書今無他覬特以門¶
墻之舊得觀鼎鼐之新欲輸愚慮之千往抵賀錢之萬¶
譬諸大海豈有待而增加然在細流固不嫌于傾冩某¶
聞交鄰有道寢兵固帝王之功制勝無形銷患在廟堂¶
之上今犬羊之交噬久鷸蚌以相持殘喘儻甦怒將移¶
於水蟹新兵稍逼殃易及於池魚至如歸附之民亦是¶
分爭之釁戰守和之未決難察察言兵食信之何先宜¶
<pb:KR4h0132_WYG_271-6a>¶
事事備今徒懲創已徃之失遂至濶畧方來之憂本惡¶
張皇事反流於怠弛初來鎮靜弊乃至于蔽䝉最是民¶
困易搖乃覺兵虚必潰言之唇腐識者心寒城非不高¶
池非不深險誰與守饑者欲食勞者欲息怨豈在明藉¶
令有效死之民亦未見決勝之將外憂縱緩内蠧已多¶
願察積薪厝火之形亟爲徹桑未雨之計通民氣於士¶
氣參天心於人心收拾羣材恢張衆志戒牧守之忮刻¶
斥將帥之驕殘亟厚邦儲速蒐軍實無非事者綱既舉¶
<pb:KR4h0132_WYG_271-6b>¶
則目張不蚤圖之枝未害而本撥和羮固異於濟水同¶
舟况逼于遇風公輔居兩社之間相尊等耳大臣不四¶
方之慮人望謂何恭惟某官恭懿而惠和𢎞深而肅括¶
榮進素定夙瞻魁下之曰台昭晰無疑豈待日中之¶
見斗信儒者有益於國見天之將任是人未嘗揚已以¶
取名殆欲格王而正事自參宥密益懋弼諧古所謂鄰¶
哉之臣人將責賢者之備誠能歸草茆之公議置在本¶
朝從而散廊廟之泰和達之薄海此真漢相矣豈憂匈¶
<pb:KR4h0132_WYG_271-7a>¶
奴哉上將恨無官以酧公公亦可有辭於永世某戅由¶
氣稟拙不時宜頃因塲屋之文特䝉偉視繼修竿牘之¶
敬又沐賞音回回州縣之塵夢夢功名之㑹本謂伯樂¶
之既顧羣馬皆空寧知烏獲之難逢匹雛莫舉竊料黒¶
頭之宰相亦憐白脚之門生然願廣萬間以庇寒詎敢¶
私升斗之活涸捲珠簾於未老勿疑驚燕之呢喃令江¶
水兮安流庶遂閒鷗之浩蕩¶
　　賀龔參政啓(陸游/)¶
<pb:KR4h0132_WYG_271-7b>¶
恭審光膺明詔進貳政機爲治不難其道顧何如耳用¶
人若此吾國其庶幾乎傳聞四境驩喜一意某聞公論¶
未嘗盡廢常恐不在於朝廷小人豈必無材惟患與聞¶
於國事誠使元老大臣守紀綱而不紊近習外戚保富¶
貴而有終政一出於廟堂權弗移於貴幸豈獨坐消於¶
外侮固將馴致於太平孰成伊尹格天之功其在孟子¶
敬王之學恭惟某官材負超軼器局恢閎造道深故能¶
泛應而不窮進身正故敢盡言而無諱建久安之勢成¶
<pb:KR4h0132_WYG_271-8a>¶
長治之業已收効於立談開衆正之路塞羣枉之門曾¶
不勞於變色薦紳相賀史冊有光然而仁人先天下而¶
憂重矣自任賢者備春秋之責艱哉克終某十年獨荷¶
於異知萬里敢虚於忠告輙因尺牘罄冩寸誠未死殊¶
方或見丕天之偉績猶期末路終爲盛世之幸民¶
　　謝葛丞相啓(陳亮/)¶
平生險阻寧一事之稱心晩節遭逢當上聖之信目况¶
更新於爰立方共聳於具瞻適丁斯時當有甚幸敬惟¶
<pb:KR4h0132_WYG_271-8b>¶
大丞相國公山立玉峙地負海涵才非求竒貴其可用¶
事去已甚取其適冝不自知其同心寧更防於異已是¶
非毁譽肯概於胷中小大短長自安於度外雖幹旋之¶
功毎極其妙而歸宿之地卒底於平士守常心物無觖¶
望百年舊典當漸見於施行一日俊功宜不憂於震動¶
其贊朝廷之㧞士亦令草莾之逢時亮少不自量謂功¶
名差易耳晩更多難雖性命其如何忽從死灰之中騰¶
上烈熖之表栽培傾覆天亦何心嘘枯吹生人焉有助¶
<pb:KR4h0132_WYG_271-9a>¶
猥以門墻之舊物加之塲屋之陳人忍使白頭常作如¶
新之態當令赤子曾微直上之嫌爲知已而狂言亦無¶
心於任運¶
　　上呉畏齋啓(岳珂/)¶
騎虹過賀曾親謦欬之承倉鼠歎斯尚墮塵埃之夢喜¶
拜重來之命試伸一得之愚竊以宋受天命何啻百庚¶
申敵據中原又閱一甲子自崇觀撤籓籬之蔽而炎興¶
紛和戰之謀誕謾敗事而巽懦則有餘浮躁大言而矜¶
<pb:KR4h0132_WYG_271-9b>¶
夸之無實有志者以拘攣而廢無庸者以積累而升牢¶
籠易制之人才玩愒有爲之歲月肉食者鄙亡秦當可¶
進而失機骨狺而爭逆亮以難從而求釁遂致蟠固狡¶
兔之窟猶欲睥睨化龍之都決䇿和親姑謂奉春之熟¶
計卧薪自厲誰爲勾踐之盛心金湯恐喝於豫圖玉帛¶
聨翩於遠餽百年棄置亦已乆矣萬口和附以爲當然¶
不特手足混於無别而反使有加將見膏血困於常輸¶
而未知所止有識毎一寘念終夕爲之寒心今雖欲爲¶
<pb:KR4h0132_WYG_271-10a>¶
後乃益甚竊聞九世之大議僅積三時之成規蹤跡張¶
皇已同獸鬭議論噂&KR0689;堅闢狐疑徒欲快一決而僥前¶
功詎曰計萬全而爲後慮畎畝有懐於憂國匭旌無路¶
而陳情敢忘末學之激衷試請丈人之靜聽嘗觀古昔¶
中興之業或因東南全盛之基模規雖狹於未宏功業¶
亦隨其所就孫氏北無淮而西無蜀距江尚固於周防¶
晉室内有冦而外有戎渡水亦成於克捷彼皆未盡有¶
今日之所有我乃類欲爲當時之不爲邉草未搖紛紛¶
<pb:KR4h0132_WYG_271-10b>¶
抵掌塞塵一警惴惴奉頭弛張以道固曰随時勇怯任¶
情料必至此未嘗有十年之生聚但聞以千里而畏人¶
惟昧於天下轉移之機所以成流落衰頺之弊願姑寘¶
尋常以破未識時之說特欲舉一二以釋妄乗勢之疑¶
夫江淮爲唇齒之邦闗陜乃腹心之地欲近守則不當¶
固其内而舎其外欲逺攻則安可即所後而忘所先况¶
天險可守共守則險亦均地利可據能據則利必倍此¶
皆不易之常理具有已行之舊規襄陽闗中之喉兵易¶
<pb:KR4h0132_WYG_271-11a>¶
進而亦易退京師海内之腹守可暫而不可常通秦蜀¶
兩道之勢則兵力不宜輕居陳梁四戰之郊則守備不¶
必泥使靈旗再圖北指詎不先出峴之師而大駕一日¶
東歸似難執居汴之䇿蓋設險象存於習坎而趨時患¶
在於用常誠由泗宿以下靈璧之師因登萊而濟海道¶
之衆淮西則出壽春而窺許境闗外則道大散而瞰雍¶
郊是謂正兵皆爲危道蓋河南雖可得而難於持久舟¶
師雖可用而未爲全謀即平壤以制敵蹉跌則不支用¶
<pb:KR4h0132_WYG_271-11b>¶
險道以出兵餽餉則難繼故顯忠卒成符離之䘐而至¶
於潰李寳僅濟膠西之捷而不敢留水路貽明徹之憂¶
陸運制武侯之出非陳言之是襲亦商監之可稽若夫¶
運上流之竒此端繫大賢之責一軍下虢洛中原之勢¶
已搖萬騎出潁昌京畿之地旋復南城分徇而首尾互¶
應朱仙進擊而手足猖披惟是時之舉偶困於謗書而¶
此日之功難言於覆簣茍盡得䇿豈復至今自兩河而¶
言則銅梁爲舊疆由九郡而論則金坡為限塞平州與¶
<pb:KR4h0132_WYG_271-12a>¶
三闗異路而不豫計真兒戯哉白溝僅一水累世而不¶
敢踰亦幸安耳今欲為能勝而必不可勝固當審所圖¶
而棄其難圖豈徒舎敗績而趨成功庶不因空名而受¶
實禍宣和之捷所以貽靖康之變隆興之戰所以成乾¶
道之盟惟思之遠而慮之深庶功可成而憂可弭大姑¶
少置小亦未安招攜固上䇿而納歸正乃自困之資用¶
間誠至謀而遣妄諜乃無益之費僞官换授是當誅而¶
䝉賞厚貲輕畀是以實而易虛雖至愚猶且知其非豈¶
<pb:KR4h0132_WYG_271-12b>¶
在廷顧甘循其弊許移治者是許其棄地令擇利者是¶
令其退師徒使全家保妻子之臣用以藉口竊爵禄之¶
寵邉城保障以廟堂使闕而不免於屢遷戎閫事機以¶
主帥豢安而常淹於難達偃然以承平文飾之體巍乎¶
居要境藩維之權塞下之粟反内徙以自虚軍中之幣¶
猶日朘而不止歲市駿而不能償耗誰興開元監牧之¶
謀日計漕而未足餽軍孰啓神爵屯田之䇿民兵文具¶
禁籍虚員柰何欲興不世之儁功尚爾未革易知之宿¶
<pb:KR4h0132_WYG_271-13a>¶
弊此特言其梗概初未効於涓埃已不勝賈生痛哭之¶
私矧欲致臧宫鳴劍之議試抒悶悶毋謂平平恭惟某¶
官以世大儒助國正論貫兼資於文武視一節於險夷¶
歸自乘軺公議浩然而歸重畀之專閫天心昭若以可¶
知上方勤西顧之憂公特任北門之寄風露三神之頂¶
洊爾褰裳旌旗千騎之來跫然望履聳列城之觀望屹¶
外閫之蕃宣當盡遠猷庶稍過計某辱知最渥因事有¶
言屢矣蹉跎雖粗有少年之志斐然狂簡得毋貽小子¶
<pb:KR4h0132_WYG_271-13b>¶
之嗤或可執鞭願供磨盾其諸軟熟之貢徒致高明之¶
煩嗣聽策勲别當修贄¶
　　賀趙侍郎月山啓(文天祥/)¶
選表揚綸歸中持槖來石洲之明月光照海山通明殿¶
之紅雲影摇河漢介圭覲只㑹弁驩如恭惟某官玉粹¶
金剛冰懸雪跨清廟生民之作膾炙諸公干將莫邪之¶
鋒指麾餘子自傍天而行斗牛之渚便㧞地而起湖海¶
之樓出入兵間月柝燈碁之耿耿驅馳江上參旂井鉞¶
<pb:KR4h0132_WYG_271-14a>¶
之堂堂儒臣知兵從古所少天子謀帥必在其中方建¶
纛而前千軍遶帳而不動及還笏而去二童随馬而有¶
餘悠悠四顧於山河落落一麾於江海嘯吟水石酧謫¶
仙捉月之魂上下風檣訪舎人麾軍之迹慨然有神州¶
陸沉之歎發而爲中流擊楫之歌屬傳風景於峴山忽¶
駭波濤於天塹長江爲備不數處可共險於敵人朝廷¶
養兵三十年當成功於儒者乃疇庸於東掖乃趨貮於¶
西曹太乙靈旗出陪貂尾鈎陳玉檻進逼鰲頭青天白¶
<pb:KR4h0132_WYG_271-14b>¶
日鳯凰之聲名高山深林龍虎之氣勢前行爲兵部小¶
舒帷幄之謀大本在中書亟正鈞樞之拜某濫巾劇部¶
望履脩門班漢從於甘泉宫喜稱知已勒唐功於浯溪¶
石已戒有司¶
　　謝何樞密夢然啓(文天祥/)¶
范質傳衣曾侈和公之遇仲淹入館復䝉元獻之知使¶
諸公而與同升豈門生而不知報輙伸下悃庸叩中樞¶
伏念某石室孤寒青原落魄幼被家庭之訓頗欲得其¶
<pb:KR4h0132_WYG_271-15a>¶
本心嘗讀聖賢之書初無補於當世從事一研起身諸¶
生偶持觚翰於南宫獲遇鑑衡於北面鸞鳯杞梓舉集¶
權公之門欵段駑駘誤登伯樂之廏名姓雖塵於函丈¶
足跡未造於仞牆山斗之望彌久而彌穹畎畆之蹤愈¶
踈而愈隔閉門自守知尚口之乃窮遯世無求惟觀頥¶
而自養凡竊禄奉祠之日皆省身念咎之時承明之廬¶
著作之庭未嘗意想寂寞之濱寛閒之野遽拜寵光胡¶
爲乎來哉是有其故矣想木天之清峻望丹池以凌競¶
<pb:KR4h0132_WYG_271-15b>¶
顧非麒麟鸑鷟之英其如亥豕魯魚之謬深有慙於負¶
乘敢自已於循牆兹蓋躬遇某官名世鉅公清朝良弼¶
持樞贊化共調傅鼎之梅報國薦賢不種狄門之李遂¶
令公選亦及凡材某敢不勉企前修恪持素節就中書¶
而見座主將求一介之先容以進士而爲名臣尚頼終¶
身之保任¶
　　謝江樞密古心啓(文天祥/)¶
領祠宫之香火敢望彈冠掌冊苑之丹鉛誤䝉推轂薦¶
<pb:KR4h0132_WYG_271-16a>¶
非由於識面事真可以語人頂踵銜恩額首奉記切以¶
觀遠臣以所主孟子以言進退之間遇大賢而相知韓¶
公以爲遭逢之盛蓋受恩非天下所少而知已得君子¶
爲難乃若初無左右之先容獨受門牆之隆遇此古道¶
之相與尤人生之至榮伏念某執經而後承恩以來念¶
景行在四海之達尊而科第非終身之能事頗欲自㧞¶
於常人之類庶幾無負於上帝之衷頃趨闕下之時適¶
際江干之警主憂臣辱念我生之不辰外阻内訌繄禍¶
<pb:KR4h0132_WYG_271-16b>¶
至之無日因拊躬而思奮遂投匭而獻言當時破腦而¶
剖心何啻焦頭而爛額有倉卒等死之慮無毫髪近名¶
之心六太息之陳豈曰賈生少年之過三千字之獻幸¶
寛郇謨東市之誅逮時事之既平滋人言之無據小體¶
者戚其失措好事者高其得名痛癢亡知者以文采爲¶
賢操挾不正者以譁競爲議匪躬之故俱莫諒於初心¶
尚口乃窮嗟難行於直道既奉祠而竊禄耑閉門而讀¶
書未可與俗人言姑盡我分内事不謂見知於長者遂¶
<pb:KR4h0132_WYG_271-17a>¶
勤延譽於諸公非華衮有一字之褒何敝帚増千金之¶
重雖深慙於負乘然幸出於鈞陶求堅乃心欲報之德¶
兹蓋伏遇某官清朝碩望昭代真儒胸中括石渠東觀¶
之藏海内仰天球河圖之瑞睠惟世道深屬我公整頓¶
乾坤共屹江流之柱獻納日月入旋斗極之樞非徒耀¶
不老之功名將有意太平之禮樂凡今小往大來之㑹¶
皆前推後挽之功遂使踈庸例叨㧞擢某敢不力持素¶
節勉企前修稱彦博於都堂幸借郇公之譽薦仲淹於¶
<pb:KR4h0132_WYG_271-17b>¶
館職敢忘元獻之知¶
　¶
　¶
　¶
　¶
　¶
　¶
　文章辨體彚選巻二百七十一¶
