# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:31.142531
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三百三十
<pb:KR4h0132_WYG_330-1a>¶
欽定四庫全書¶
　文章辨體彚選巻三百三十¶
　　　　　　　　　　　　明　賀復徵　編¶
序五十(社㑹類/)¶
　　唐九老詩序(唐白居易/)¶
㑹昌五年三月二十四日胡吉劉鄭盧張等六賢皆多¶
年夀予亦次焉於東都弊居履道坊合尚齒之㑹七老¶
相顧既醉且歡静而思之此㑹希有因各賦七言四韻¶
<pb:KR4h0132_WYG_330-1b>¶
詩一章以記之或傳諸好事者其年夏又有二老年貌¶
絶倫同歸故鄉亦來斯㑹續命具姓名年齒寫其形貌¶
附于圖右仍以一絶贈之云雪作鬚眉雲作衣遼東華¶
表暮雙歸當時一鶴尤希有何況今逢兩令威時秘書¶
狄兼謨河南尹盧貞以年未及七十雖與㑹而不及列¶
云¶
　　睢陽五老圖詩并序(宋錢明逸/)¶
夫蹈榮名而保終吉都貴勢而躋遐耉白首一節人生¶
<pb:KR4h0132_WYG_330-2a>¶
所難今致政宫師相國杜公雅度敏識圭璋巖廟清徳¶
令望龜凖當世功成自引得謝君門視所難得者則安¶
享之謂所難行者則恬居之燕申睢陽與賓客太原王¶
公故衞尉河東畢卿兵部沛國朱公駕部始平馮公咸¶
以耆年挂冠優游鄉梓暇日宴集為五老㑹賦詩酬唱¶
怡然相得宋人形于繪事以紀其盛昔唐白樂天居洛¶
陽為九老㑹于今圖識相傳以為勝事距兹數百載無¶
能紹者以今況昔則休徵居然過之明逸游公之門久¶
<pb:KR4h0132_WYG_330-2b>¶
矣以鄉閭世契倍厚常品今假守留鑰日登翹館因得¶
圗像占述序引以代鄉校詠謡之萬一云¶
　　洛陽耆英㑹序(司馬光/)¶
昔白樂天在洛與髙年者八人遊時人慕之為九老圖¶
傳於世宋興洛中諸公繼而為之者凡再矣皆圖形普¶
明僧舎普明樂天之故第也元豐中潞國文公留守西¶
都韓國富公納政在里第自餘士大夫以老自逸於洛¶
者於時為多潞公謂韓公曰凡所為慕於樂天者以其¶
<pb:KR4h0132_WYG_330-3a>¶
志趣髙逸也奚必數與地之襲焉一旦悉集士大夫老¶
而賢者於韓公之第置酒相樂賓主凡十有二人既而¶
圖形妙覺僧舎時人謂之洛陽耆英㑹孔子曰好賢如¶
緇衣取其敝又改為樂善無厭也二公寅亮三朝為國¶
元老入賛萬機出綏四方上則固社稷尊宗廟下則熈¶
百工和萬民天子腹心股肱耳目天下所取安所取平¶
其勲業閎大顯融豈樂天所能庶幾然猶慕效樂天所¶
為汲汲如恐弗及豈非樂善無厭者與又洛中舊俗燕私¶
<pb:KR4h0132_WYG_330-3b>¶
相聚尚齒不尚官自樂天之㑹已然是日復行之斯乃¶
風化之本可頌也宣徽王公方留守壮都聞之以書請¶
於潞公曰某亦家洛位與年不居數客之後顧以官守¶
不得執巵酒在座席良以為恨願寓名其間幸無我遺¶
其為諸公嘉羨如此光未及七十用狄監盧尹故事亦¶
預於㑹潞公命光序其事不敢辭時元豐五年正月壬辰端¶
明殿學士兼翰林侍讀學士太中大夫提舉崇福宫司¶
馬光序¶
<pb:KR4h0132_WYG_330-4a>¶
　¶
　¶
　¶
　¶
　¶
　¶
　¶
　¶
<pb:KR4h0132_WYG_330-4b>¶
　¶
　¶
　¶
　¶
　¶
　¶
　¶
　文章辨體彚選巻三百三十¶
