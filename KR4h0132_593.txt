# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:41.202134
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷五百九十三
<pb:KR4h0132_WYG_593-1a>¶
欽定四庫全書¶
　文章辨體彚選巻五百九十三¶
　　　　　　　　　　　　明　賀復徴　編¶
記三十四(以下祠堂/)¶
　　桐廬郡嚴先生祠堂記(宋范仲淹/)¶
先生漢光武之故人也相尚以道及帝握赤符乗六龍¶
得聖人之時臣妾億兆天下孰加焉惟先生以節髙之¶
既而動星象歸江湖得聖人之清泥塗軒冕天下孰加¶
<pb:KR4h0132_WYG_593-1b>¶
焉惟光武以禮下之在蠱之上九衆方有為而獨不事¶
王侯髙尚其事先生以之在屯之初九陽徳方亨而能¶
以貴下賤大得民也光武以之葢先生之心出於日月¶
之上光武之器包乎天地之外微先生不能成光武之¶
大微光武豈能遂先生之髙哉而使貪夫亷懦夫立是¶
大有功於名教也某来守是邦始搆堂而奠焉迺復其¶
為後者四家以奉祀事又從而歌曰雲山蒼蒼江水泱¶
泱先生之風山髙水長¶
<pb:KR4h0132_WYG_593-2a>¶
　　莊子祠堂記(蘇軾/)¶
莊子䝉人也甞為䝉漆園吏沒千餘嵗而䝉未有祀之¶
者縣令祕書丞王兢始作祠堂求文以為記謹按史記¶
莊子與梁惠王齊宣王同時其學無所不闚然要本歸¶
於老子之言故其著書十餘萬言大抵率寓言也作漁¶
父盜蹠胠篋以詆訾孔子之徒以明老子之術此知莊¶
子之粗者余以為莊子葢助孔子者要不可以為法耳¶
楚公子微服出亡而門者難之其僕操箠而罵曰𨽻也¶
<pb:KR4h0132_WYG_593-2b>¶
不力門者出之事固有倒行而逆施者以僕為不愛公¶
子則不可以為事公子之法亦不可故莊子之言皆實¶
予而文不予陽擠而隂助之其正言葢無幾至於詆訾¶
孔子未甞不微見其意其論天下道術自墨翟禽滑釐¶
彭䝉慎到田駢闗尹老𣆀之徒以至於其身皆以為一¶
家而孔子不與其尊之也至矣然余甞疑盜蹠漁父則¶
若真詆孔子者至於讓王説劍皆淺陋不入於道反復¶
觀之得其寓言之意終曰陽子居西遊於秦遇老子老¶
<pb:KR4h0132_WYG_593-3a>¶
子曰而睢睢而盱盱而誰與居太白若辱盛徳若不足¶
陽子居蹵然變容其徃也舍者將迎其家公執席妻執¶
巾櫛舍者避席煬者避竈其反也舍者與之争席矣去¶
其讓王説劍漁父盜蹠四篇以合於列禦冦之篇曰列¶
禦冦之齊中道而反曰吾驚焉吾食於十漿而五漿先¶
餽然後悟而笑曰是固一章也莊子之言未終而昩者¶
勦之以入其言余不可以不辨凡分章名篇皆出於世¶
俗非莊子本意¶
<pb:KR4h0132_WYG_593-3b>¶
　　葢公堂記(蘇軾/)¶
始吾居鄉有病寒而欬者問諸醫醫以為蠱不治且殺¶
人取其百金而治之飲以蠱藥攻伐其腎腸燒灼其體¶
膚禁切其飲食之美者朞月而百疾作内熱惡寒而欬¶
不巳纍然真蠱者也又求於醫醫以為熱授之以寒藥¶
旦朝吐之暮夜下之於是始不能食懼而反之則鍾乳¶
烏喙雜然並進而漂疽癰疥眩瞀之狀無所不至三易¶
醫而疾愈甚里老父教之曰是醫之辠藥之過也子何¶
<pb:KR4h0132_WYG_593-4a>¶
疾之有人之生也以氣為主食為輔今子終日藥不釋¶
口臭味亂於外而百毒戰於内勞其主隔其輔是以病¶
也子退而休之謝醫却藥而進所嗜氣完而食美矣則¶
夫藥之良者可以一飲而効從之朞月而病良已昔之¶
為國者亦然吾觀夫秦自孝公以来至於始皇立法更¶
制以鐫磨鍜鍊其民可謂極矣蕭何曹參親見其斵䘮¶
之禍而收其民於百戰之餘知其厭苦惟悴無聊而不¶
可與有為也是以一切與之休息而天下安始參為齊¶
<pb:KR4h0132_WYG_593-4b>¶
相召長老諸先生問所以安集百姓而齊故諸儒以百¶
數言人人殊參未知所定聞膠西有葢公善治黄老言¶
使人請之葢公為言治道貴清静而民自定推此類具¶
言之參於是避正堂以舍葢公用其言而齊大治其後¶
以其所以治齊者治天下天下至今稱賢焉吾為膠西¶
守知公之為邦人也求其墳墓子孫而不可得慨然懐¶
之師其言想見其為人庶幾復見如公者治新寢於黄¶
堂之北易其敝陋達其壅蔽重門洞開盡城之南北相¶
<pb:KR4h0132_WYG_593-5a>¶
望如引繩名之曰葢公堂時從賔客僚吏遊息其間而¶
不敢居以待如公者焉夫曹參為漢宗臣而葢公為之¶
師可謂盛矣而史不記其所終豈非古之至人得道而¶
不死者與膠西東并海南放於九仙北屬之牢山其中¶
多隱君子可聞而不可見可見而不可致安知葢公不¶
往来其間乎吾何足以見之¶
　　李太白碑隂記(蘇軾/)¶
李太白狂士也又甞失節於永王璘此豈濟世之人哉¶
<pb:KR4h0132_WYG_593-5b>¶
而畢文簡公以王佐期之不亦過乎曰士固有大言而¶
無實虚名不適於用者然不可以此料天下之士士以¶
氣為主方髙力士用事公卿大夫争事之而太白使脱¶
靴殿上固已氣葢天下矣使之得志必不肯附權倖以¶
取容其肯從君於昏乎夏侯湛賛東方生云開濟明豁¶
包含宏大陵轢卿相嘲哂豪傑籠罩靡前跆籍貴勢出¶
不休顯賤不憂戚戲萬乗若僚友視儔列如草芥雄節¶
邁倫髙氣葢世可謂拔乎其萃遊方之外者也吾於太¶
<pb:KR4h0132_WYG_593-6a>¶
白亦云太白之從永王璘當由迫脅不然璘之狂肆寢¶
陋雖庸人知其必敗也太白識郭子儀之為人傑而不¶
能知璘之無成此理之必不然者也吾不可以不辨¶
　　齊州閔子廟記(蘇軾/)¶
歴城之東五里有丘焉曰閔子之墓墳而不廟秩祀不¶
至邦人不寜守土之吏有將舉焉而不克者熈寜七年¶
天章閣待制右諫議大夫濮陽李公来守濟南越明年¶
政修事治邦之耋老相與来告曰此邦之舊有如閔子¶
<pb:KR4h0132_WYG_593-6b>¶
而不廟食豈不大闕公惟不知茍知之其有不飭公曰¶
噫信其可以緩於是鳩工為祠堂且使春秋修其常祀¶
堂成具三獻焉籩豆有列儐相有位百年之廢一日而¶
舉學士大夫觀禮祠下咨嗟涕洟有言曰惟夫子生於¶
亂世周流齊魯宋衛之間無所不仕其弟子之髙第亦¶
咸仕於諸國宰我仕齊子貢冉有子游仕魯季路仕衛¶
子夏仕魏弟子之仕者亦衆矣然其稱徳行者四人獨¶
仲弓常為季氏宰其上三人皆未甞仕季氏甞欲以閔¶
<pb:KR4h0132_WYG_593-7a>¶
子為費宰閔子辭曰如有復我者則吾必在汶上矣且¶
以夫子之賢猶不以仕為汙也而三子之不仕獨何歟¶
言未卒有應者曰子獨不見夫適東海者乎望之茫洋¶
不知其邊即之汗漫不測其深其舟如蔽天之山其帆¶
如浮空之雲然後履風濤而不僨觸蛟蜃而不讋若夫¶
以江河之舟楫而跨重海之灘則亦十里而返百里而¶
溺不足以經萬里之害矣方周之衰禮樂崩弛天下大¶
壊而有欲救之譬如涉海有甚焉者今夫夫子之不顧¶
<pb:KR4h0132_WYG_593-7b>¶
而仕則其舟楫足恃也諸子之汲汲而忘返葢亦有陋¶
舟而將試焉則亦随其力之所及而已矣若夫三子願¶
為夫子而未能下顧諸子而以為不足為也是以止而¶
有待夫子甞曰世之學栁下惠者未有若魯獨居之男¶
子吾於三子亦云衆曰然退而書之遂刻於石¶
　　司馬温公祠堂記(張耒/)¶
盛徳之不作於世久矣古之所謂盛徳者不施而民信¶
未甞動顔色見詞氣而天下從之若子弟之慕父兄故¶
<pb:KR4h0132_WYG_593-8a>¶
其為功也不勞而物莫之能禦三代之亡聖賢不作而¶
士之能有所立於世者亦多矣然皆費心殫力招天下¶
而從之以其智勝之後能有成是何也徳不足而取辦¶
於其才故也故其所建立勞苦而淺陋夫豈不欲為盛¶
徳之事哉葢其所積者有不足故也子産君子也猶曰¶
惟有徳者能以寛服民其次莫如猛夫子産豈欲為猛¶
哉以為徳之效實難懼夫好髙之難成也是以甘心於¶
其次以求夫無失嗚呼徳者子産之所難而况其下者¶
<pb:KR4h0132_WYG_593-8b>¶
乎故自秦漢而後更千有餘嵗而盛徳之士不作葢無¶
足怪惟司馬公事君而君敬之未甞求民而民與之非¶
其類者有不合而無不信受其罰者有不悦而無敢謗¶
其自洛入覲也郡邑田里至於京師觀者十萬環聚嗟¶
嘆至於泣下嗟乎此可以言語術智得之哉故其相天¶
下也因物之所利而與之因人之所厭而更之從容指¶
麾内外響應而天下無事矣葢自漢秦以來至公而盛¶
徳之效始見於世可謂盛矣嗚呼當大事處大疑勇者¶
<pb:KR4h0132_WYG_593-9a>¶
招敵智者招謀惟有徳而後萬物服則夫二聖之所以¶
用公其可知也夫¶
　　平江府常熟縣學呉公祠記(朱熹/)¶
平江府常熟縣學呉公祠者孔門髙第弟子言偃子㳺¶
之祠也按太史公記孔門諸子多東州之士獨公為呉¶
人而此縣有巷名子游有橋名文學相傳至今圖經又¶
言公之故宅在縣西北而舊井存焉則今雖不復可見¶
而公為此縣之人葢不誣矣然自孔子之沒以至於今¶
<pb:KR4h0132_WYG_593-9b>¶
千有六百餘年郡縣之學通祀先聖公雖以列得從腏¶
食而其鄉邑乃未有能表其事而出之者慶元三年七¶
月知縣事通直郎㑹稽孫應時乃始即其學宫講堂之¶
東偏作為此堂以奉祠事是嵗中冬長至之日躬率邑¶
之學士大夫及其子弟奠爵釋菜以妥其靈而以書来¶
曰願有記也熹惟三代之前帝王之興率在中土以故¶
徳行道藝之教其行於近者著而人之觀感服習以入¶
焉者深若夫勾呉之墟則在虞夏五服是為要荒之外¶
<pb:KR4h0132_WYG_593-10a>¶
爰自太伯采藥荆蠻始得其民而端委以臨之然亦僅¶
沒其身而虞仲之後相傳累世乃能有以自通於上國¶
其俗葢亦朴鄙而不文矣公生其間乃獨能悦周公仲¶
尼之道而北學於中國身通受業遂因文學以得聖人¶
之一體豈不可謂豪傑之士哉今以論語考其語言類¶
皆簡易疎通髙暢宏達其曰本之則無者雖若見詘於¶
子夏然要為知有本也則其所謂文學固宜有以異乎¶
今世之學矣既又考其行事則武城之政不小其邑而¶
<pb:KR4h0132_WYG_593-10b>¶
必以詩書禮樂為先務其視有勇足民之效葢有不足¶
為者至使聖師為之莞爾而笑則其與之之意豈淺淺¶
哉及其取人則又以二事之細而得滅明之賢亦其意¶
氣之感嘿有以相契者以故近世論者意其為人必當¶
敏於聞道而不滯於形器豈所謂南方之學得其精華¶
者乃自古而巳然也耶矧今全呉通為畿輔文物之盛¶
絶異曩時孫君於此又能舉千載之闕遺稽古崇徳以¶
勵其學者則武城弦歌之意於是乎在故熹喜聞其事¶
<pb:KR4h0132_WYG_593-11a>¶
而樂為之書至於孔門設科之法與公之言所謂本所¶
謂道及其所以取人者則願諸生相與勉焉以進其實¶
使此邑之人百世之下復有如公者出而又有以一洒¶
夫媮懦憚事無亷恥而耆飲食之譏焉是則孫君之志¶
而亦熹之願也公之追爵自唐開元始封呉侯我朝政¶
和禮書已號丹陽公而紹興御賛猶有唐封至淳熈間¶
所朌位次又改稱呉公云¶
　　顔魯公祠堂記(唐庚/)¶
<pb:KR4h0132_WYG_593-11b>¶
上元中顔公為蓬州長史過新政作離堆記四百餘言¶
書而刻之石壁上字徑三寸雖崩壊剥裂之餘而典刑¶
具在使人見之凜然也元符三年余友强叔来尹是邑¶
始為公作祠堂於其側而求文以為記余謂仁之勝不¶
仁久矣然有時乎不勝而反為所䧟焉命也史臣論公¶
晩節偃蹇為姦臣所擠見隕賊手是未必然公孫丞相¶
以仲舒相膠西梁冀以張綱守廣陵李逄吉以韓愈使¶
鎮州而盧杞以公使希烈其用意正相類爾然於數君¶
<pb:KR4h0132_WYG_593-12a>¶
終不能有所傷而公獨不免於虎口由是觀之士之成敗¶
存亡豈不有命耶而小人軒然自以為得計不亦謬乎¶
且吾聞古之尚友者以友天下善士為未足又尚論古¶
之人誦其詩讀其書思見其人而不可得則方且欲招¶
屈子於江濵起士㑹於九原葢其志所願則超然慕於¶
數千百載之後而况於公乎公之功名事業已絶於人¶
而文學之妙亦不可及因其心畫之所在而祠之此昔¶
人尚友之意也甞試與强叔登離堆探石堂觀其遺跡¶
<pb:KR4h0132_WYG_593-12b>¶
而味其平生則公之精神風采猶或可以想見也夫¶
　¶
　¶
　¶
　¶
　¶
　¶
　文章辨體彚選巻五百九十三¶
#+PROPERTY: JUAN 卷五百九十三
<pb:KR4h0132_WYG_593-13a>¶
欽定四庫全書¶
　文章辨體彚選巻五百九十三¶
　　　　　　　　　　　　明　賀復徴　編¶
記三十四(以下祠堂/)¶
　　桐廬郡嚴先生祠堂記(宋范仲淹/)¶
先生漢光武之故人也相尚以道及帝握赤符乗六龍¶
得聖人之時臣妾億兆天下孰加焉惟先生以節髙之¶
既而動星象歸江湖得聖人之清泥塗軒冕天下孰加¶
<pb:KR4h0132_WYG_593-13b>¶
焉惟光武以禮下之在蠱之上九衆方有為而獨不事¶
王侯髙尚其事先生以之在屯之初九陽徳方亨而能¶
以貴下賤大得民也光武以之葢先生之心出於日月¶
之上光武之器包乎天地之外微先生不能成光武之¶
大微光武豈能遂先生之髙哉而使貪夫亷懦夫立是¶
大有功於名教也某来守是邦始搆堂而奠焉迺復其¶
為後者四家以奉祀事又從而歌曰雲山蒼蒼江水泱¶
泱先生之風山髙水長¶
<pb:KR4h0132_WYG_593-14a>¶
　　莊子祠堂記(蘇軾/)¶
莊子䝉人也甞為䝉漆園吏沒千餘嵗而䝉未有祀之¶
者縣令祕書丞王兢始作祠堂求文以為記謹按史記¶
莊子與梁惠王齊宣王同時其學無所不闚然要本歸¶
於老子之言故其著書十餘萬言大抵率寓言也作漁¶
父盜蹠胠篋以詆訾孔子之徒以明老子之術此知莊¶
子之粗者余以為莊子葢助孔子者要不可以為法耳¶
楚公子微服出亡而門者難之其僕操箠而罵曰𨽻也¶
<pb:KR4h0132_WYG_593-14b>¶
不力門者出之事固有倒行而逆施者以僕為不愛公¶
子則不可以為事公子之法亦不可故莊子之言皆實¶
予而文不予陽擠而隂助之其正言葢無幾至於詆訾¶
孔子未甞不微見其意其論天下道術自墨翟禽滑釐¶
彭䝉慎到田駢闗尹老𣆀之徒以至於其身皆以為一¶
家而孔子不與其尊之也至矣然余甞疑盜蹠漁父則¶
若真詆孔子者至於讓王説劍皆淺陋不入於道反復¶
觀之得其寓言之意終曰陽子居西遊於秦遇老子老¶
<pb:KR4h0132_WYG_593-15a>¶
子曰而睢睢而盱盱而誰與居太白若辱盛徳若不足¶
陽子居蹵然變容其徃也舍者將迎其家公執席妻執¶
巾櫛舍者避席煬者避竈其反也舍者與之争席矣去¶
其讓王説劍漁父盜蹠四篇以合於列禦冦之篇曰列¶
禦冦之齊中道而反曰吾驚焉吾食於十漿而五漿先¶
餽然後悟而笑曰是固一章也莊子之言未終而昩者¶
勦之以入其言余不可以不辨凡分章名篇皆出於世¶
俗非莊子本意¶
<pb:KR4h0132_WYG_593-15b>¶
　　葢公堂記(蘇軾/)¶
始吾居鄉有病寒而欬者問諸醫醫以為蠱不治且殺¶
人取其百金而治之飲以蠱藥攻伐其腎腸燒灼其體¶
膚禁切其飲食之美者朞月而百疾作内熱惡寒而欬¶
不巳纍然真蠱者也又求於醫醫以為熱授之以寒藥¶
旦朝吐之暮夜下之於是始不能食懼而反之則鍾乳¶
烏喙雜然並進而漂疽癰疥眩瞀之狀無所不至三易¶
醫而疾愈甚里老父教之曰是醫之辠藥之過也子何¶
<pb:KR4h0132_WYG_593-16a>¶
疾之有人之生也以氣為主食為輔今子終日藥不釋¶
口臭味亂於外而百毒戰於内勞其主隔其輔是以病¶
也子退而休之謝醫却藥而進所嗜氣完而食美矣則¶
夫藥之良者可以一飲而効從之朞月而病良已昔之¶
為國者亦然吾觀夫秦自孝公以来至於始皇立法更¶
制以鐫磨鍜鍊其民可謂極矣蕭何曹參親見其斵䘮¶
之禍而收其民於百戰之餘知其厭苦惟悴無聊而不¶
可與有為也是以一切與之休息而天下安始參為齊¶
<pb:KR4h0132_WYG_593-16b>¶
相召長老諸先生問所以安集百姓而齊故諸儒以百¶
數言人人殊參未知所定聞膠西有葢公善治黄老言¶
使人請之葢公為言治道貴清静而民自定推此類具¶
言之參於是避正堂以舍葢公用其言而齊大治其後¶
以其所以治齊者治天下天下至今稱賢焉吾為膠西¶
守知公之為邦人也求其墳墓子孫而不可得慨然懐¶
之師其言想見其為人庶幾復見如公者治新寢於黄¶
堂之北易其敝陋達其壅蔽重門洞開盡城之南北相¶
<pb:KR4h0132_WYG_593-17a>¶
望如引繩名之曰葢公堂時從賔客僚吏遊息其間而¶
不敢居以待如公者焉夫曹參為漢宗臣而葢公為之¶
師可謂盛矣而史不記其所終豈非古之至人得道而¶
不死者與膠西東并海南放於九仙北屬之牢山其中¶
多隱君子可聞而不可見可見而不可致安知葢公不¶
往来其間乎吾何足以見之¶
　　李太白碑隂記(蘇軾/)¶
李太白狂士也又甞失節於永王璘此豈濟世之人哉¶
<pb:KR4h0132_WYG_593-17b>¶
而畢文簡公以王佐期之不亦過乎曰士固有大言而¶
無實虚名不適於用者然不可以此料天下之士士以¶
氣為主方髙力士用事公卿大夫争事之而太白使脱¶
靴殿上固已氣葢天下矣使之得志必不肯附權倖以¶
取容其肯從君於昏乎夏侯湛賛東方生云開濟明豁¶
包含宏大陵轢卿相嘲哂豪傑籠罩靡前跆籍貴勢出¶
不休顯賤不憂戚戲萬乗若僚友視儔列如草芥雄節¶
邁倫髙氣葢世可謂拔乎其萃遊方之外者也吾於太¶
<pb:KR4h0132_WYG_593-18a>¶
白亦云太白之從永王璘當由迫脅不然璘之狂肆寢¶
陋雖庸人知其必敗也太白識郭子儀之為人傑而不¶
能知璘之無成此理之必不然者也吾不可以不辨¶
　　齊州閔子廟記(蘇軾/)¶
歴城之東五里有丘焉曰閔子之墓墳而不廟秩祀不¶
至邦人不寜守土之吏有將舉焉而不克者熈寜七年¶
天章閣待制右諫議大夫濮陽李公来守濟南越明年¶
政修事治邦之耋老相與来告曰此邦之舊有如閔子¶
<pb:KR4h0132_WYG_593-18b>¶
而不廟食豈不大闕公惟不知茍知之其有不飭公曰¶
噫信其可以緩於是鳩工為祠堂且使春秋修其常祀¶
堂成具三獻焉籩豆有列儐相有位百年之廢一日而¶
舉學士大夫觀禮祠下咨嗟涕洟有言曰惟夫子生於¶
亂世周流齊魯宋衛之間無所不仕其弟子之髙第亦¶
咸仕於諸國宰我仕齊子貢冉有子游仕魯季路仕衛¶
子夏仕魏弟子之仕者亦衆矣然其稱徳行者四人獨¶
仲弓常為季氏宰其上三人皆未甞仕季氏甞欲以閔¶
<pb:KR4h0132_WYG_593-19a>¶
子為費宰閔子辭曰如有復我者則吾必在汶上矣且¶
以夫子之賢猶不以仕為汙也而三子之不仕獨何歟¶
言未卒有應者曰子獨不見夫適東海者乎望之茫洋¶
不知其邊即之汗漫不測其深其舟如蔽天之山其帆¶
如浮空之雲然後履風濤而不僨觸蛟蜃而不讋若夫¶
以江河之舟楫而跨重海之灘則亦十里而返百里而¶
溺不足以經萬里之害矣方周之衰禮樂崩弛天下大¶
壊而有欲救之譬如涉海有甚焉者今夫夫子之不顧¶
<pb:KR4h0132_WYG_593-19b>¶
而仕則其舟楫足恃也諸子之汲汲而忘返葢亦有陋¶
舟而將試焉則亦随其力之所及而已矣若夫三子願¶
為夫子而未能下顧諸子而以為不足為也是以止而¶
有待夫子甞曰世之學栁下惠者未有若魯獨居之男¶
子吾於三子亦云衆曰然退而書之遂刻於石¶
　　司馬温公祠堂記(張耒/)¶
盛徳之不作於世久矣古之所謂盛徳者不施而民信¶
未甞動顔色見詞氣而天下從之若子弟之慕父兄故¶
<pb:KR4h0132_WYG_593-20a>¶
其為功也不勞而物莫之能禦三代之亡聖賢不作而¶
士之能有所立於世者亦多矣然皆費心殫力招天下¶
而從之以其智勝之後能有成是何也徳不足而取辦¶
於其才故也故其所建立勞苦而淺陋夫豈不欲為盛¶
徳之事哉葢其所積者有不足故也子産君子也猶曰¶
惟有徳者能以寛服民其次莫如猛夫子産豈欲為猛¶
哉以為徳之效實難懼夫好髙之難成也是以甘心於¶
其次以求夫無失嗚呼徳者子産之所難而况其下者¶
<pb:KR4h0132_WYG_593-20b>¶
乎故自秦漢而後更千有餘嵗而盛徳之士不作葢無¶
足怪惟司馬公事君而君敬之未甞求民而民與之非¶
其類者有不合而無不信受其罰者有不悦而無敢謗¶
其自洛入覲也郡邑田里至於京師觀者十萬環聚嗟¶
嘆至於泣下嗟乎此可以言語術智得之哉故其相天¶
下也因物之所利而與之因人之所厭而更之從容指¶
麾内外響應而天下無事矣葢自漢秦以來至公而盛¶
徳之效始見於世可謂盛矣嗚呼當大事處大疑勇者¶
<pb:KR4h0132_WYG_593-21a>¶
招敵智者招謀惟有徳而後萬物服則夫二聖之所以¶
用公其可知也夫¶
　　平江府常熟縣學呉公祠記(朱熹/)¶
平江府常熟縣學呉公祠者孔門髙第弟子言偃子㳺¶
之祠也按太史公記孔門諸子多東州之士獨公為呉¶
人而此縣有巷名子游有橋名文學相傳至今圖經又¶
言公之故宅在縣西北而舊井存焉則今雖不復可見¶
而公為此縣之人葢不誣矣然自孔子之沒以至於今¶
<pb:KR4h0132_WYG_593-21b>¶
千有六百餘年郡縣之學通祀先聖公雖以列得從腏¶
食而其鄉邑乃未有能表其事而出之者慶元三年七¶
月知縣事通直郎㑹稽孫應時乃始即其學宫講堂之¶
東偏作為此堂以奉祠事是嵗中冬長至之日躬率邑¶
之學士大夫及其子弟奠爵釋菜以妥其靈而以書来¶
曰願有記也熹惟三代之前帝王之興率在中土以故¶
徳行道藝之教其行於近者著而人之觀感服習以入¶
焉者深若夫勾呉之墟則在虞夏五服是為要荒之外¶
<pb:KR4h0132_WYG_593-22a>¶
爰自太伯采藥荆蠻始得其民而端委以臨之然亦僅¶
沒其身而虞仲之後相傳累世乃能有以自通於上國¶
其俗葢亦朴鄙而不文矣公生其間乃獨能悦周公仲¶
尼之道而北學於中國身通受業遂因文學以得聖人¶
之一體豈不可謂豪傑之士哉今以論語考其語言類¶
皆簡易疎通髙暢宏達其曰本之則無者雖若見詘於¶
子夏然要為知有本也則其所謂文學固宜有以異乎¶
今世之學矣既又考其行事則武城之政不小其邑而¶
<pb:KR4h0132_WYG_593-22b>¶
必以詩書禮樂為先務其視有勇足民之效葢有不足¶
為者至使聖師為之莞爾而笑則其與之之意豈淺淺¶
哉及其取人則又以二事之細而得滅明之賢亦其意¶
氣之感嘿有以相契者以故近世論者意其為人必當¶
敏於聞道而不滯於形器豈所謂南方之學得其精華¶
者乃自古而巳然也耶矧今全呉通為畿輔文物之盛¶
絶異曩時孫君於此又能舉千載之闕遺稽古崇徳以¶
勵其學者則武城弦歌之意於是乎在故熹喜聞其事¶
<pb:KR4h0132_WYG_593-23a>¶
而樂為之書至於孔門設科之法與公之言所謂本所¶
謂道及其所以取人者則願諸生相與勉焉以進其實¶
使此邑之人百世之下復有如公者出而又有以一洒¶
夫媮懦憚事無亷恥而耆飲食之譏焉是則孫君之志¶
而亦熹之願也公之追爵自唐開元始封呉侯我朝政¶
和禮書已號丹陽公而紹興御賛猶有唐封至淳熈間¶
所朌位次又改稱呉公云¶
　　顔魯公祠堂記(唐庚/)¶
<pb:KR4h0132_WYG_593-23b>¶
上元中顔公為蓬州長史過新政作離堆記四百餘言¶
書而刻之石壁上字徑三寸雖崩壊剥裂之餘而典刑¶
具在使人見之凜然也元符三年余友强叔来尹是邑¶
始為公作祠堂於其側而求文以為記余謂仁之勝不¶
仁久矣然有時乎不勝而反為所䧟焉命也史臣論公¶
晩節偃蹇為姦臣所擠見隕賊手是未必然公孫丞相¶
以仲舒相膠西梁冀以張綱守廣陵李逄吉以韓愈使¶
鎮州而盧杞以公使希烈其用意正相類爾然於數君¶
<pb:KR4h0132_WYG_593-24a>¶
終不能有所傷而公獨不免於虎口由是觀之士之成敗¶
存亡豈不有命耶而小人軒然自以為得計不亦謬乎¶
且吾聞古之尚友者以友天下善士為未足又尚論古¶
之人誦其詩讀其書思見其人而不可得則方且欲招¶
屈子於江濵起士㑹於九原葢其志所願則超然慕於¶
數千百載之後而况於公乎公之功名事業已絶於人¶
而文學之妙亦不可及因其心畫之所在而祠之此昔¶
人尚友之意也甞試與强叔登離堆探石堂觀其遺跡¶
<pb:KR4h0132_WYG_593-24b>¶
而味其平生則公之精神風采猶或可以想見也夫¶
　¶
　¶
　¶
　¶
　¶
　¶
　文章辨體彚選巻五百九十三¶
