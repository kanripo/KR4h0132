# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:35.453001
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷四百五十二
<pb:KR4h0132_WYG_452-1a>¶
欽定四庫全書¶
　文章辨體彚選卷四百五十二¶
　　　　　　　　　　　　明　賀復徵　編¶
銘六(以下雜銘類/)¶
　　封燕然山銘(漢班固/)¶
維永元元年秋七月有漢元舅曰車騎將軍竇憲寅亮¶
聖明登翼王室納于大麓惟清緝熈乃與執金吾耿秉¶
述職巡御治兵於朔方鷹揚之校螭虎之士爰該六師¶
<pb:KR4h0132_WYG_452-1b>¶
暨南單于東胡烏桓西戎氐羌侯王君長之羣驍騎十萬¶
元戎輕武長轂四分雷輜蔽路萬有三千餘乗勒以八¶
陣莅以威神𤣥甲耀日朱旗絳天遂陵高闕下雞鹿經¶
磧鹵絶大漠斬温禺以釁鼔血尸逐以染鍔然後四校¶
横徂星流彗掃蕭條萬里野無遺冦於是域滅區殫反¶
斾而旋考傳驗圖窮覽山川遂踰涿邪跨安侯乗燕然¶
躡冒頓之區落焚老上之龍庭上以攄高文之宿憤光¶
祖宗之𤣥靈下以安固後嗣恢拓境宇振大漢之天聲¶
<pb:KR4h0132_WYG_452-2a>¶
兹所謂一勞而久逸暫費而永寧者也乃遂封山刋石¶
昭銘上徳其辭曰¶
鑠王師兮征荒裔勦凶虐兮截海外夐其邈兮亘地界¶
封神丘兮建隆嵑熈帝載兮振萬世¶
　　函谷關銘(李尤/)¶
函谷險要襟帶喉咽尹從李老留作二篇孟嘗離秦奔¶
騖東征夜造稽疑譎以雞鳴范雎將入自盛以囊元鼎¶
革移錯之新安舍彼西阻東即高原長墉重關閑固不¶
<pb:KR4h0132_WYG_452-2b>¶
踰簡易易從與乾合符¶
　　劍閣銘(晉張載/)¶
巖巖梁山積石峩峩逺屬荆衡近綴岷嶓南道卭僰北¶
達褒斜狹過彭碣高踰嵩華惟蜀之門作固作鎮是曰¶
劍閣壁立千仞窮地之險極路之峻世濁則逆道清斯¶
順閉由往漢開自有晉秦得百二并吞諸侯齊得十二¶
田生獻籌矧兹狹隘土之外區一人荷㦸萬夫趦趄形¶
勝之地匪親弗居昔在武侯中流而喜山河之固見屈¶
<pb:KR4h0132_WYG_452-3a>¶
吳起興實在徳險亦難恃洞庭孟門二國不祀自古迄¶
今天命不易憑阻作昏鮮不敗績公孫既滅劉氏銜璧¶
覆車之軌無或重跡勒銘山阿敢告梁益¶
　　石帆銘(宋鮑照/)¶
應風剖流息石横波下潨地紉上獵星羅吐湘引漢歙¶
蠡吞沱西厯岷冡北瀉淮河眇森𢎞藹積廣連深淪天¶
測際亘海窮隂雲族未起風柯不吟崩濤山墜鬰浪雷¶
沈在昔鴻荒刋啓源陸表裏民邦經緯鳥服瞻貞視悔¶
<pb:KR4h0132_WYG_452-3b>¶
坎水巽木乃剡乃鏟既刳既斵飛深浮逺巢潭館谷涉¶
川之利謂易則難臨淵之戒曰危乃安泊潛輕濟冥表¶
勤言穆戎遂留昭御不還徒悲猿鶴空駕滄烟君子彼¶
想祇心載惕林簡松栝水採龍鷁覘氣涉潮投祭沈璧¶
揆檢含圖命辰定厯二崤虎口周王夙趨九折羊腸漢¶
臣電驅潛鱗浮翼爭景乗虚衡石頳鰩帝子察殂青山¶
斷河后父沈軀川吏掌津敢告訪途¶
　　凌烟樓銘(鮑照/)¶
<pb:KR4h0132_WYG_452-4a>¶
臣聞憑飈薦響唱微効長垂波鑒景功少致深是以氷¶
臺築乎魏邑鳳閣起于漢京皆所以賛生通志感悦幽¶
情者也伏見所製凌烟樓棲置崇逈延瞰平寂即秀神¶
皋因基地勢秉臨吳甸西眺楚闗奔江永寫鱗嶺相葺¶
重樹窮天通原盡目悲積陳古賞絶舊年誠可以暉曠¶
高明藻徹逺心矣夫識緣感傾事待言彰匪言匪述綿¶
世㒺傳敢作銘曰¶
巖巖崇樓藐藐層隅階基天削戸牖雲區瞰江列楹望¶
<pb:KR4h0132_WYG_452-4b>¶
景延佇積清風露合綵烟塗俯窺淮海俛眺荆吳我王¶
結駕藻思神居宜此萬春修靈所扶¶
　　石闕銘(梁陸倕/)¶
昔在舜格文祖禹至神宗周變商俗湯黜夏政雖革命¶
殊乎因襲揖讓異於干戈而晷緯冥合天人啓惎克明¶
俊徳大庇生民其揆一也在齊之季昬虐君臨威侮五¶
行怠棄三正刑酷然炭暴踰膏柱民怨神怒衆叛親離¶
蹐地無歸瞻烏靡託於是我皇帝拯之乃操斗極把鉤¶
<pb:KR4h0132_WYG_452-5a>¶
陳翼百神禔萬福龍飛黒水虎步西河雷動風驅天行¶
地止命旅致屯雲之應登壇有降火之祥龜筮協從人¶
祇響附穿胸露頂之豪箕坐椎髻之長莫不援旗請奮¶
執鋭爭先夏首憑固庸岷負阻協彼離心抗兹同徳帝¶
赫斯怒秣馬訓兵嚴鼔未通凶渠泥首𢎞舸連軸巨檻¶
接艫鐵馬千羣朱旗萬里折簡而禽廬九傳檄以下湘¶
羅兵不血刃士無遺鏃樊鄧威懷巴黔底定於是流湯¶
之黨握炭之徒守似藩籬戰同枯朽革車近次師營商¶
<pb:KR4h0132_WYG_452-5b>¶
牧華夷士女冠葢相望扶老攜幼一旦雲集壺漿塞野¶
簞食盈塗似夏民之附成湯殷士之窺周武安老懷少¶
伐罪弔民農不遷業市無易賈八方入計四隩奉圖羽¶
檄交馳軍書狎至一日二日非止萬機而尊嚴之度不¶
諐於師旅淵黙之容無改於行陣計如投水思如轉規¶
䇿定帷幄謀成几案曽未浹辰獨夫授首乃焚其綺席¶
棄彼寶衣歸璇臺之珠反諸侯之玉指麾而四海隆平¶
下車而天下大定拯兹塗炭救此横流功均天地明並¶
<pb:KR4h0132_WYG_452-6a>¶
日月於是仰協三靈俯從億兆受昭華之玉納龍敘之¶
圖類帝禋宗光有神器升中以祀羣望攝袂而朝諸夏¶
布教都畿班政方外謀協上策刑從中典南服緩耳西¶
羈反舌劒騎穹廬之國同川共穴之人莫不屈膝交臂¶
厥角稽顙鑿空萬里攘地千都幕南罷鄣河西無警於¶
是治定功成邇安逺肅忘兹鹿駭息此狼顧乃正六樂¶
治五禮改章程創法律置博士之職而著録之生若雲¶
開集雅之館而欵闗之學如市興建庠序啓設郊丘一¶
<pb:KR4h0132_WYG_452-6b>¶
介之才必記無文之典咸秩於是天下學士靡然向風¶
人識亷隅家知禮讓教臻侍子化洽期門區宇乂安方¶
面靜息役休務簡嵗阜民和厯代規謨前王典故莫不¶
芟夷翦截允執厥中以為象闕之制其來已逺春秋設¶
舊章之教經禮垂布憲之文戴記顯游觀之言周史書¶
樹闕之夢北荒明月西極流精海岳黄金河庭紫貝蒼¶
龍𤣥武之制銅爵鐵鳳之工或以聽窮省寃或以布治¶
懸法或以表正王居或以光崇帝里晉氏浸弱宋厯威¶
<pb:KR4h0132_WYG_452-7a>¶
夷禮經舊典寂寥無記鴻規盛烈湮没罕稱乃假天闕¶
於牛頭託逺圖於博望有欺耳目無補憲章乃命審曲¶
之官選明中之士陳圭置臬瞻星揆地興復表門草創¶
華闕於是嵗次天紀月旅太簇皇帝御天下之七載也¶
構兹盛則興此崇麗方且趨以表敬觀而知法物覩雙¶
碣之容人識百重之典作範垂訓赫矣壯乎爰命下臣¶
式銘盤石其辭曰¶
惟帝建國正位辨方周營洛涘漢啓岐梁居因業盛文¶
<pb:KR4h0132_WYG_452-7b>¶
以化光爰有象闕是惟舊章青葢南洎黄旗東指懸法¶
無聞藏書弗紀大人造物龍徳休否建此百常興兹雙¶
起偉哉偃蹇壯矣巍巍旁映重疊上連翠微布教方顯¶
浹日初輝懸書有附委篋知歸鬱崫重軒穹隆反宇形¶
聳飛棟勢超浮柱色法上圓制模下矩周望原隰俛臨¶
煙雨前賔四㑹却背九房北通二轍南凑五方暑來寒¶
往地久天長神哉華觀永配無疆¶
　　栖禪精舍銘(沈約/)¶
<pb:KR4h0132_WYG_452-8a>¶
此寺征西蔡公所立昔厠藩麾預班經創之始今重遊¶
踐鑒舊興懷故為此銘以傳芳述¶
巖靈旅逸地逺栖禪蘭房葺蕙嶠甍架煙南瞻巫野北¶
望淮天遙哉林澤曠矣江田空心觀寂慧相淳筌眷惟¶
斯踐愴屬遐年遊仁厠逺宅賞憑旃頒創神苑陪構靈¶
椽瞻禁拓圃望鷲疏山製石調響栖理凝𤣥曠移羽斾¶
眇别松泉委組東國化景西蓮巒隰夷改蓬籜粗遷重¶
依漢逺復逐旌懸往辭妙幄今承梵筵八翻海鶴九噪¶
<pb:KR4h0132_WYG_452-8b>¶
巖蟬珮華長掩懋迹空傳式籍雲拱敢告祥緣¶
　　茅山曲林館銘(陶𢎞景/)¶
層嶺外峙邃宫内映仄穴旁通縈泉逺鏡尚徳依仁祈¶
生翊命且天且地若凡若聖連甍比棟各謂知道參差¶
經術跌宕辭藻孰如曲林獨為勁好掩迹韜功守兹偕¶
老¶
　　望美人山銘(周庾信/)¶
高唐礙雨洛浦亡舟何處相望山邊一樓峯因五婦石¶
<pb:KR4h0132_WYG_452-9a>¶
是三侯險踰地肺危陵天柱禁苑斜通春人常聚樹裏¶
聞歌枝中見舞恰對妝臺諸窗晝開斜看已識直唤便¶
迴豈同織女非秋不來¶
　　吹臺山銘(庾信/)¶
江寧吹嶺雖山出筠秦簫下鳳此岫為真青槐避日朱¶
草司晨石名新婦樓學仙人吳中字玉城南姓秦比花¶
依樹登榭要春舞能㽜客聲便度新雕梁數振亡復輕¶
塵¶
<pb:KR4h0132_WYG_452-9b>¶
　　明月山銘(庾信/)¶
竹亭標嶽四面臨虛山危簷迥葉落窗疎看椽有笛對¶
樹無風風生石洞雲出山根霜朝唳鶴秋夜鳴猿堤梁¶
以堰埜路疑村船横埭下樹狹津門寧殊華葢詎識桃¶
源¶
　　行雨山銘(庾信/)¶
山名行雨地異陽臺佳人無數神女羞來翠慢朝開新¶
妝旦起樹入床頭花來鏡裏草緑衫同花紅面似開年¶
<pb:KR4h0132_WYG_452-10a>¶
寒盡正月遊春俱除錦帔併脱紅綸天絲劇藕蝶粉生¶
塵横藤礙路垂柳低人誰言洛浦一個河神¶
　　天門山銘(唐李白/)¶
梁山博望關扄楚濵夾據洪流實為吳津兩坐錯落如¶
鯨張鱗惟海有若惟川有神牛渚怪物目圍車輪光射¶
島嶼氣凌星辰巻沙揚濤溺馬殺人國泰呈瑞時訛返¶
珍開則九江納錫閉則五岳飛塵天險之地無徳匪親¶
　　陋室銘(劉禹錫/)¶
<pb:KR4h0132_WYG_452-10b>¶
山不在高有僊則名水不在深有龍則靈斯是陋室惟¶
吾徳馨苔痕上堦緑草色入簾青談笑有鴻儒往來無¶
白丁可以調素琴閱金經無絲竹之亂耳無案牘之勞¶
形南陽諸葛廬西蜀子雲亭孔子云何陋之有¶
　　江州南湖堤銘(李翺/)¶
長慶二年十二月江州刺史李君濬之截南陂築堤三¶
千五百尺高若干尺廣若干尺以通四鄉之路畜水為¶
湖人得其贏正月既畢事舒州刺史李翺歌以記之辭¶
<pb:KR4h0132_WYG_452-11a>¶
曰¶
天地作物功或不周賢人相之智與神侔漭漭南陂冬¶
乾夏滮九江暴漲潮潛逆流東南百民城市所繇水積¶
既深大波其䬌(匹尤/切)亦有舟航覆溺之憂擔擁叠路車¶
軔其輈童嬰涕墮老婦號愁厯古迨兹孰為氓籌濬之¶
之來養民如身乃築長堤拒江之瀕厚其錢傭以飽餓¶
人南北東西百里鬭臻莫不用力千鎚響振(音/真)虓讙相¶
勵不督而勤堤既成止岡聨突起堅若石城墇為瀦水¶
<pb:KR4h0132_WYG_452-11b>¶
蒲莞茭芡鴻鶬鱣鯉唯其所取或食或祀長堤坦坦植¶
之楊槐架豁飛圯以便去來除險作利非賢不能歌示¶
江人式悦汝懷¶
　　佷石銘(皇甫湜/)¶
佷石蒼蒼驪山之傍鑱朴礲瘢嶷然四方昔秦皇帝謀¶
之不臧七十萬人兹焉惶惶發石此山言礎於墳若有¶
憑依屹住中逵淫刑蹙迫人力無施故老相傳以佷名¶
之自昔太古不封不樹有葛於溝有薪於野後聖有作¶
<pb:KR4h0132_WYG_452-12a>¶
緣情不忍為之棺槨其在唐虞則為&KR1094;木噫嘻暴秦虐¶
用其人墳而象山下錮三泉窮珍總奇力瘁財殫驅逐¶
而前如刈草菅天毒其哀人憤其凶謫戍一呼九州風¶
從白挺荆棘指麾崤潼險阻不闔干戈倒鋒屍露于刼¶
隧燔于重蓬顆無依不十年中禹葬會稽不改其行聖¶
徳洋洋厥響久長至于漢劉釋之而言中如可欲猶隙¶
南山矧私其身以盡其人刻詞佷石炯戒千春¶
　　劒門銘(李徳裕/)¶
<pb:KR4h0132_WYG_452-12b>¶
羣山西來波積雲屯地險所會斯為蜀門層岑峻壁森¶
若戈㦸萬壑奔東雙飛高闕翠嶺中横黵然黛色樹兹¶
雄屏以衛王國峯拔井幹溪囘溝洫嚴守重扄隱如臨¶
敵運有隆替地無險阨閉于昏頑開于有徳馬錯西戎¶
蜀侯敗績艾出隂平禪亦來格粤在憲祖英威四克始¶
剪蜀妖遂清卭僰蠻夷軋道諸侯述職武臣銘之金石¶
乃刻¶
　　藍田關銘(皮日休/)¶
<pb:KR4h0132_WYG_452-13a>¶
六年皮子副諸侯貢士之薦入京程至藍田關覩山形¶
關勢迴抱于天秀欲染眸危將驚魄意將造物者心是¶
而加力耶不然者何壯觀若斯之盛也易曰王公設險¶
以守其國信矣哉若為天下之樞機萬世之閫閾者非¶
兹闗而莫守也因陳其規是為藍田闗銘¶
天輔唐業地造唐闗千巖作鎖萬嶂為拴難圖其形莫¶
狀其秀雙扉未開天地如斗軋然晝啓人流如濟似畫¶
秦國鋪於馬底嶮不可侵唯王之心矧夫兹闗獨可規¶
<pb:KR4h0132_WYG_452-13b>¶
臨¶
　　汴河銘(皮日休/)¶
夫垂後以徳者當時逸而後時美垂後以功者當時勞¶
而後時利若然者守道之主唯恐徳不美後時逸於已¶
民也夸力之主唯恐功不及當時勞於已民也故天下¶
也不逸不足守不勞不可去致其利害生于賢愚之主¶
自古然也則隋之疏淇汴鑿太行在隋之民不勝其害¶
也在唐之民不勝其利也今自九河外復有淇汴北通¶
<pb:KR4h0132_WYG_452-14a>¶
涿鹿之漁商南運江都之轉輸其為利也博哉不勞一¶
夫之荷畚一卒之鑿險而先功巍巍得非天假暴隋成¶
我大利哉尚恐國家有淇汴太行之役因獻纎誡是謂¶
汴河銘¶
維河瀰瀰循禹之軌厥有暴隋鑿通淮泗晝泣疲民夜¶
哭溺鬼似赭川流如松貫地龍舟未故江都已弑陳迹¶
空存遊波不止在隋則害在唐則利嗚呼聖王守此而¶
已¶
<pb:KR4h0132_WYG_452-14b>¶
　　馬當山銘(陸龜䝉/)¶
言天下之險者在山曰太行在水曰吕梁合二險而為¶
一吾又聞乎馬當彼之為險也屹乎大江之旁怪石憑¶
怒跳波發狂日黯風助摧牙折檣血和蛟蜒骨横魚吭¶
幸而脱死神魂飛揚殊不知堅輪蹄者夷乎太行仗忠¶
信者通乎吕梁使舟檝者行乎馬當合是三險而為一¶
未敵小人方寸之包藏外若韋順中如劒鋩蹈藉必死¶
鈎距必傷在古已極於今益彰敬篆巖石俾民勿忘¶
<pb:KR4h0132_WYG_452-15a>¶
　　石橋銘(張彧/)¶
閹茂嵗我御史大夫李公晟奉詔總禁戎三萬北定河¶
朔冬十月師次趙郡郡南石橋者天下之雄勝乃揆厥¶
跡度厥功皆合於自然包我造化僕散客也狀而銘曰¶
洨水伊何諸州互湊秋霖夏潦奔突延袤抒材藏制樸¶
斵紛糅幹地泉開盤根玉甃虹舒電拖虎步雲構截險¶
横包乗流逈秀坱軋匠造琳瑯簇簉敞作洞門呀為石¶
竇賒莫算盈一紀方就力將嵐爭勢與空鬬吞齊跨趙¶
<pb:KR4h0132_WYG_452-15b>¶
儆夜防晝月挂虛蟾星羅伏獸謂之鈐鍵撮我宇宙謂¶
之關梁扼我戎寇郡國襟帶河山領袖經途者安逸軌¶
者覆東南一尉西北一侯萬里書傳三邊檄奏郵亭控¶
引事物殷富夕發荆壖朝趨禁霤質含氷碧文耀藻繡¶
花影全芳苔痕半舊天啓大壯神功䍐究勒銘巨橋敢¶
告豪右¶
　　古函谷關銘(獨孤及/)¶
王者建邦經野觀象立極於是有重門擊柝以待暴客¶
<pb:KR4h0132_WYG_452-16a>¶
故封畧土宇守在闗塞山川丘陵為之城池天作崤函¶
俾屏京室崇山迴合連岡叢倚長河屈盤萬里來束崖¶
奔嶺蹙谷抱谿鬭崛起重險為秦東門截函夏於閫閾¶
鏁天府於户牖外呃八州之咽喉故百二形焉内擁六¶
合之奥區故伯王出焉當其中原鹿駭戰國蝟起嬴氏¶
建瓴山東擇肉宇内持㦸百萬連衡此闗是時也開門¶
而九國師遁振䇿而二周鼎入奄有大寳遂吞中區洎¶
江返秦壁天祐漢祚高皇帝提劒而起以遏亂畧斬白¶
<pb:KR4h0132_WYG_452-16b>¶
帝紲降王舉漢中平咸陽廓金城以建都活萬姓以三¶
章取威定功此焉是保粤若詢事國諜聆風仙籙則真¶
氣靈蹤起乎其中柱史一去流沙萬里留玉函於舊宅¶
傳寶圖於本枝豈上帝乃眷興王是感不然何錫羡開¶
國如此其大嵗在大火余適下陽停驂塞門憑覽舊國¶
襟帶如故世道不留秦餘空山漢遺茂草恐復舟失於¶
壑㟁化為谷萬載之後昧者不知乃刻頌此石以示來¶
裔其辭曰¶
<pb:KR4h0132_WYG_452-17a>¶
天地雷雨英雄交爭設險守國作藩于京姓易時移山¶
空塞平千秋陵谷想見精靈仙駕長往雄圖杳冥于以¶
志之勒銘巖扄¶
　　仙掌銘(獨孤及/)¶
隂陽開闔元氣變化泄為百川凝為崇山山川之作與¶
天地並疑有真宰而未知尸其功者有若巨靈贔屭攘¶
臂其間左排首陽右拓太華絶地軸使中裂折山脊為¶
兩道然後導河而東俾無有害留此巨跡千峯之巔後¶
<pb:KR4h0132_WYG_452-17b>¶
代揭厲於𤣥蹤者聆其風而駭之或謂詐詭不經存而¶
不議及以為學者總其一域則惑於餘方曽不知創宇¶
宙作萬象月而日之星而辰之使輪轉環遶箭馳風疾¶
可駭於俗有甚於此者徒觀其隂騭無朕未嘗駭焉而¶
巨靈特以有跡駭世世果惑矣天地有官隂陽有藏鍜¶
錬六氣作為萬形形有不遂其性氣有不達於物則造¶
物者取元精之和合而散之財而成之如埏埴鑪錘之¶
為瓶為缶為鈎為棘規者矩者大者細者然則黄河華¶
<pb:KR4h0132_WYG_452-18a>¶
嶽之在六合猶陶冶之有瓶缶鈎棘也於其自然葢萬¶
化之一工也天機冥動而聖功啓元精宻感而外物應¶
故有無跡之跡介於石焉可以見神行無方妙用不測¶
彼管窺者方循跡而求之揣其所至於巨細之境則道¶
斯逺矣夫以手執大象力持化權指撝太極蹴蹋顥氣¶
立於無間行乎無窮則據長河如措杯擘太華若破塊¶
不足駭也世人方以禹鑿龍門而導西河為神祗可不¶
謂大哀乎峩峩靈掌纖指如畫隱轔磅礴上揮太清逺¶
<pb:KR4h0132_WYG_452-18b>¶
而視之如欲捫青天而掬皓露攀扶桑而捧白日不去¶
不來若飛若動非至神曷以生此唐興百三十有八載¶
余尉於華隂華人以為紀&KR1628;嵫勒之罘頌嶧山銘燕然¶
舊典也𤣥聖巨跡豈帝者巡省伐國之不若歟其古之¶
闕文以俟知言歟仰之歎之斐然琢石為志其詞曰¶
天作高山設險西方至精未分川壅而傷帝命巨靈經¶
啓地脉乃眷斯顧高掌逺跖砉如剖竹騞若裂帛川開¶
山破天動地坼黄河太華自此而闢神返虛極跡掛石¶
<pb:KR4h0132_WYG_452-19a>¶
壁跡豈我名神非我靈變化翕忽希夷杳冥道本不生¶
化亦無形天何言哉山川以寧斷鼇補天世未覩焉夸¶
娥愚公莫知其蹤屹彼靈掌懸諸巃嵸介二大都亭亭¶
尚聳霞赩烟噴雲抱花捧百神依憑萬峯朝拱長於上¶
古以悦羣動下視衆山蜉蝣蠛蠓彼邦人士永揖遺烈¶
瞻之在前如揭日月三川有竭此掌不滅¶
　　五如石銘(元結/)¶
涍泉之陽得恠石焉左右前後及登石顛均有如似故¶
<pb:KR4h0132_WYG_452-19b>¶
命之曰五如石石皆有竇竇中湧泉泉詭異於七泉故¶
命為七勝泉石有雙目一目命為洞井井與泉通一目¶
命為洞樽樽可貯酒石尾有穴有如礲者又如瀧者泉¶
可渟瀝匝石而流入礲中出而為瀧於戱彼能異於此¶
安可不顯銘¶
五名之石何以為名請悉狀之誰為我聴左如旋龍低¶
首囘顧右如驚鴻張翅不去前如飲虎飲而蹲焉後如¶
怒龜出洞登山若坐於顛石則如乗彼靈槎在漢之間¶
<pb:KR4h0132_WYG_452-20a>¶
洞井如鑿淵然泉湧澄瀾涵石波起如動不旌尤異焉¶
用為文刻銘石上於千萬春¶
　　浯溪銘(元結/)¶
浯溪在湘水之南北滙于湘愛其勝異遂家溪畔溪世¶
無名稱者余自愛之故命之曰浯溪銘曰¶
湘水一曲淵洄傍山山開石門溪流潺潺山開如何巉¶
巉雙石臨淵斷崖隔溪絶壁山石殊怪石文尤異吾欲¶
求退將老兹地溪古地荒蕪没已久命曰浯溪旌吾獨¶
<pb:KR4h0132_WYG_452-20b>¶
有人誰游之銘在溪口¶
　　&KR1875;亭銘(元結/)¶
浯溪之口有異石焉高六十餘丈周迴四十條步面在¶
江口東望浯臺北臨大淵南枕浯溪&KR1875;亭當乎石上異¶
木夾户疎竹傍簷瀛州言無由此可信若在亭上目所¶
厭者逺山清川耳所厭者水聲松吹霜朝厭者零雨方¶
暑厭者清風於戯厭不厭也厭猶愛也命曰&KR1875;亭旌獨¶
有也銘曰¶
<pb:KR4h0132_WYG_452-21a>¶
功名之位貴得茒土林野之客所躭水石年將五十始¶
有吾亭愜心自適與世忘情亭傍石上篆刻此銘¶
　　丹崖翁銘(元結/)¶
零陵瀧下三十里得丹崖翁宅(丹崖俗曰/赤石國)有唐節者曽¶
為瀧水令去官家于崖下自稱丹崖翁丹崖湘中水石¶
之異者翁湘中得道之逸者愛其水石為之作銘銘曰¶
瀧水未盡瀧水猶峻忽見淵洄丹崖千仞磳磳丹崖其¶
下誰家門前斷船籬上釣車不知幾峯為其四牖竹幽¶
<pb:KR4h0132_WYG_452-21b>¶
石磴飛泉户中怪石臨淵䂩䂩石巔翁獨醉眠吾欲與¶
翁東西茅宇飲啄終老弱亦悦許世俗常事阻人心情¶
徘徊岩下遂刻此銘¶
　　胥山銘(盧元輔/)¶
元和十年冬十月朝散大夫使持節杭州諸軍事杭州¶
刺史上柱國盧元輔視事三嵗塵天子書上畏羣靈下¶
慚蒸人乃啓忠祠銘而序曰維唐敷祀典於天下廢淫¶
置明資父事君罔有不舉寢廟既設我命維新有周行¶
<pb:KR4h0132_WYG_452-22a>¶
人伍公字子胥陪吳之職得死直言國人求忠者之屍¶
禱水星之含將瞰鴟革遂臨浙江千五百年廟貌不改¶
漢史遷曰胥山今云青山者謬也吁善父為孝記曰父¶
讐不與共戴天諌君為忠經曰諸侯有諍臣不失國當¶
困於宋鄭絶楚出彊在平為未宦臣在奢為既壯子坎¶
壈仗節乞師於吳軍鼔丁寧五戰至郢先喆王建邦啓¶
土著以話言戴后惟人人虐惟讎成湯用為大義孔子¶
位為大經子胥修為大仇騷人賦為大怨咸令在上慢¶
<pb:KR4h0132_WYG_452-22b>¶
惡不生則前戈鞭墓非倒行也後戈走昭非逆施也夫¶
差既王宰嚭受賂二十年内越恁又顛太伯廟血將乾¶
闔閭劍光先失公朝焉宴焉入則諌焉孰謂矢毒孰謂¶
刀寒雖言屢出口而車甲已困於齊矣蟹稻已奪於嵗¶
矣屬鏤之賜竟及其身鴟夷盛屍投於水濵憤悱鼓怒¶
配濤作神其神迄今一日再至來也海鴟羣飛陽侯夾¶
從聲逺而近聲近而逺奮于吳怫於越夕於楚乃退於¶
是仲秋闕望杭人以旗鼔迓之笳簫和之百城聚覩大¶
<pb:KR4h0132_WYG_452-23a>¶
耀威靈卷沙墨裂地灰截若&KR1804;圻成坑迎潮民格之如¶
吕梁丈人為靈戈威矛㶑浪百重渚塞不先跳墻揭舷¶
再飯之間絶其音聲蕩漭千里洪波砥平有滑有瞃有¶
鹽有腥遥實乎下庭山海梯航雞林扶桑交臂於夘階¶
金狄在户雷鼓在堂魏罇漢豆六代笙簧可謂奉天爵¶
之馨香䕶人神之盛禮佐皇震怒驅叱大邪萬里永清¶
人觀斗氣銘曰¶
武王伐紂子胥鞭平為人為父十死一生矯矯伍員執¶
<pb:KR4h0132_WYG_452-23b>¶
弓挾矢仗其寶劒以謁吳子稽首楚辠皆中紂理蒸報¶
子妻殲鈕直士赫赫王閭實聽竒謨錫之金鼔以號以¶
誅黄旗大舉右廣皆朱戮墓非赭瞻昭乃烏後王嗣立¶
執書不泣顛越言潤宰嚭䜛輯步光欲飛姑蘇待執吾¶
則切諌抉眼不入投于河上自統波濤晝夜兩至懷沙¶
類騷洗滌南北簸蕩東西夷蠻卉服罔敢不來雖非命¶
祀不讓瀆齊帝帝王王代代明明表我忠哉¶
　　棧道銘(歐陽詹/)¶
<pb:KR4h0132_WYG_452-24a>¶
秦之坤蜀之艮連高夾深九州之險也隂谿窮谷萬仞¶
直下奔巖峭壁千里無土亘隔呀絶巉巉冥冥麋鹿無¶
蹊猿猱相望自三代而往蹄足莫之能越秦雖有心蜀¶
雖有情五萬年間夐不相接且秦之與蜀也人一其性¶
物同所宜嗜欲無餘門(集作/源)教化無餘源(集作/門)可貿遷¶
可親眤擘折地脉暌離物理豈造化之意乎天實凝清¶
而成地實凝濁而形當其凝也如鎔金下鑄騰雲上浮¶
空隙有所不開(集作/周)迴翔有所不合澄結既定竅(集作/&KR1094;下)¶
<pb:KR4h0132_WYG_452-24b>¶
(同/)缺生乎其中西南有漏天天之竅缺也于斯有兹地¶
地之竅缺也天地也者將以上覆下燾含蓄萬靈可通¶
必使而通者也茍有可通而未通聖人代其功(集作/工)而¶
通之故有為舟以濟川為梯以踰山唯兹地也有川不¶
可以舟涉有山不可以梯及粤有智慮以全(集作/念)𤣥造¶
立巨衡而舉追氏縋懸纑以下梓人猿垂絶冥鳥傍危¶
岑鑿積翠(集作/石)以全力梁半空於木棚斜根玉壘旁綴¶
青泥截斷岸以虹矯繞翠屏而龍踠堅勁膠固雲横砥¶
<pb:KR4h0132_WYG_452-25a>¶
平惣庸蜀之通(集作/道)途繞岐雍之康莊都邑之能步山¶
川之無脛若水决防如鴻響陽南之北之踵武湯湯躋¶
峨峨以自若臨蒼蒼而不懼繇是贄幣以遥(集無/此字)達人¶
神以(集無/此字)㑹同稽禮樂之短長量威力之汙隆可王者¶
王可公者公而相次以風或曰受琢之石長存可構之¶
材無窮易刓代蠧斯道也未始有終嗚呼為上懷來在¶
乎徳為下昭徳在乎義徳義之如今日則或人之言有¶
孚其反之則石雖存恐不為琢材雖多恐不為構想夫¶
<pb:KR4h0132_WYG_452-25b>¶
往昔有時而有有時而無是用惕惕天下嗤嗤(集作/蚩蚩)知¶
聖賢創物之意之人寡明徳義固物之道之人稀敢陳¶
兩端之要銘諸斯道之左庶主徳義者存今之所履踵¶
武湯者荷古人之攸作乃為銘曰¶
天覆地燾本亦備(集作/周)設大象難全或漏或缺損多益¶
寡聖賢代工彼雖有缺與無缺同惟北曰秦惟南則蜀¶
地缺其間坤維不續斗起斷岸(集作/岸斷)矻為兩區秦人路¶
絶蜀火烟孤天實不通賢斯有造鑽堅剡勁無蹊以道¶
<pb:KR4h0132_WYG_452-26a>¶
若川匪舟若陸匪車緣危轉虛步驟交如構雖在功存¶
亦由徳項怫劉怒從完以踣隋落我榮(集作/營)自顛而植¶
地非革勢材不易林踣植之致恵怨之心勿謂斯道不¶
常(集作/恒)勿謂斯道可久禮不以禮可有而無恭不以恭¶
可無而有創之之意如彼固之之理若兹彼知不易兹¶
而易知勒銘道左其同我思¶
　　銘秦坑(司空圖/)¶
秦術戾儒厥民斯酷秦儒既坑厥祀隨覆天復儒讐儒¶
<pb:KR4h0132_WYG_452-26b>¶
祀而家秦坑儒邪儒坑秦邪¶
　¶
　¶
　¶
　¶
　¶
　¶
　文章辨體彚選巻四百五十二¶
#+PROPERTY: JUAN 卷四百五十二
<pb:KR4h0132_WYG_452-27a>¶
欽定四庫全書¶
　文章辨體彚選卷四百五十二¶
　　　　　　　　　　　　明　賀復徵　編¶
銘六(以下雜銘類/)¶
　　封燕然山銘(漢班固/)¶
維永元元年秋七月有漢元舅曰車騎將軍竇憲寅亮¶
聖明登翼王室納于大麓惟清緝熈乃與執金吾耿秉¶
述職巡御治兵於朔方鷹揚之校螭虎之士爰該六師¶
<pb:KR4h0132_WYG_452-27b>¶
暨南單于東胡烏桓西戎氐羌侯王君長之羣驍騎十萬¶
元戎輕武長轂四分雷輜蔽路萬有三千餘乗勒以八¶
陣莅以威神𤣥甲耀日朱旗絳天遂陵高闕下雞鹿經¶
磧鹵絶大漠斬温禺以釁鼔血尸逐以染鍔然後四校¶
横徂星流彗掃蕭條萬里野無遺冦於是域滅區殫反¶
斾而旋考傳驗圖窮覽山川遂踰涿邪跨安侯乗燕然¶
躡冒頓之區落焚老上之龍庭上以攄高文之宿憤光¶
祖宗之𤣥靈下以安固後嗣恢拓境宇振大漢之天聲¶
<pb:KR4h0132_WYG_452-28a>¶
兹所謂一勞而久逸暫費而永寧者也乃遂封山刋石¶
昭銘上徳其辭曰¶
鑠王師兮征荒裔勦凶虐兮截海外夐其邈兮亘地界¶
封神丘兮建隆嵑熈帝載兮振萬世¶
　　函谷關銘(李尤/)¶
函谷險要襟帶喉咽尹從李老留作二篇孟嘗離秦奔¶
騖東征夜造稽疑譎以雞鳴范雎將入自盛以囊元鼎¶
革移錯之新安舍彼西阻東即高原長墉重關閑固不¶
<pb:KR4h0132_WYG_452-28b>¶
踰簡易易從與乾合符¶
　　劍閣銘(晉張載/)¶
巖巖梁山積石峩峩逺屬荆衡近綴岷嶓南道卭僰北¶
達褒斜狹過彭碣高踰嵩華惟蜀之門作固作鎮是曰¶
劍閣壁立千仞窮地之險極路之峻世濁則逆道清斯¶
順閉由往漢開自有晉秦得百二并吞諸侯齊得十二¶
田生獻籌矧兹狹隘土之外區一人荷㦸萬夫趦趄形¶
勝之地匪親弗居昔在武侯中流而喜山河之固見屈¶
<pb:KR4h0132_WYG_452-29a>¶
吳起興實在徳險亦難恃洞庭孟門二國不祀自古迄¶
今天命不易憑阻作昏鮮不敗績公孫既滅劉氏銜璧¶
覆車之軌無或重跡勒銘山阿敢告梁益¶
　　石帆銘(宋鮑照/)¶
應風剖流息石横波下潨地紉上獵星羅吐湘引漢歙¶
蠡吞沱西厯岷冡北瀉淮河眇森𢎞藹積廣連深淪天¶
測際亘海窮隂雲族未起風柯不吟崩濤山墜鬰浪雷¶
沈在昔鴻荒刋啓源陸表裏民邦經緯鳥服瞻貞視悔¶
<pb:KR4h0132_WYG_452-29b>¶
坎水巽木乃剡乃鏟既刳既斵飛深浮逺巢潭館谷涉¶
川之利謂易則難臨淵之戒曰危乃安泊潛輕濟冥表¶
勤言穆戎遂留昭御不還徒悲猿鶴空駕滄烟君子彼¶
想祇心載惕林簡松栝水採龍鷁覘氣涉潮投祭沈璧¶
揆檢含圖命辰定厯二崤虎口周王夙趨九折羊腸漢¶
臣電驅潛鱗浮翼爭景乗虚衡石頳鰩帝子察殂青山¶
斷河后父沈軀川吏掌津敢告訪途¶
　　凌烟樓銘(鮑照/)¶
<pb:KR4h0132_WYG_452-30a>¶
臣聞憑飈薦響唱微効長垂波鑒景功少致深是以氷¶
臺築乎魏邑鳳閣起于漢京皆所以賛生通志感悦幽¶
情者也伏見所製凌烟樓棲置崇逈延瞰平寂即秀神¶
皋因基地勢秉臨吳甸西眺楚闗奔江永寫鱗嶺相葺¶
重樹窮天通原盡目悲積陳古賞絶舊年誠可以暉曠¶
高明藻徹逺心矣夫識緣感傾事待言彰匪言匪述綿¶
世㒺傳敢作銘曰¶
巖巖崇樓藐藐層隅階基天削戸牖雲區瞰江列楹望¶
<pb:KR4h0132_WYG_452-30b>¶
景延佇積清風露合綵烟塗俯窺淮海俛眺荆吳我王¶
結駕藻思神居宜此萬春修靈所扶¶
　　石闕銘(梁陸倕/)¶
昔在舜格文祖禹至神宗周變商俗湯黜夏政雖革命¶
殊乎因襲揖讓異於干戈而晷緯冥合天人啓惎克明¶
俊徳大庇生民其揆一也在齊之季昬虐君臨威侮五¶
行怠棄三正刑酷然炭暴踰膏柱民怨神怒衆叛親離¶
蹐地無歸瞻烏靡託於是我皇帝拯之乃操斗極把鉤¶
<pb:KR4h0132_WYG_452-31a>¶
陳翼百神禔萬福龍飛黒水虎步西河雷動風驅天行¶
地止命旅致屯雲之應登壇有降火之祥龜筮協從人¶
祇響附穿胸露頂之豪箕坐椎髻之長莫不援旗請奮¶
執鋭爭先夏首憑固庸岷負阻協彼離心抗兹同徳帝¶
赫斯怒秣馬訓兵嚴鼔未通凶渠泥首𢎞舸連軸巨檻¶
接艫鐵馬千羣朱旗萬里折簡而禽廬九傳檄以下湘¶
羅兵不血刃士無遺鏃樊鄧威懷巴黔底定於是流湯¶
之黨握炭之徒守似藩籬戰同枯朽革車近次師營商¶
<pb:KR4h0132_WYG_452-31b>¶
牧華夷士女冠葢相望扶老攜幼一旦雲集壺漿塞野¶
簞食盈塗似夏民之附成湯殷士之窺周武安老懷少¶
伐罪弔民農不遷業市無易賈八方入計四隩奉圖羽¶
檄交馳軍書狎至一日二日非止萬機而尊嚴之度不¶
諐於師旅淵黙之容無改於行陣計如投水思如轉規¶
䇿定帷幄謀成几案曽未浹辰獨夫授首乃焚其綺席¶
棄彼寶衣歸璇臺之珠反諸侯之玉指麾而四海隆平¶
下車而天下大定拯兹塗炭救此横流功均天地明並¶
<pb:KR4h0132_WYG_452-32a>¶
日月於是仰協三靈俯從億兆受昭華之玉納龍敘之¶
圖類帝禋宗光有神器升中以祀羣望攝袂而朝諸夏¶
布教都畿班政方外謀協上策刑從中典南服緩耳西¶
羈反舌劒騎穹廬之國同川共穴之人莫不屈膝交臂¶
厥角稽顙鑿空萬里攘地千都幕南罷鄣河西無警於¶
是治定功成邇安逺肅忘兹鹿駭息此狼顧乃正六樂¶
治五禮改章程創法律置博士之職而著録之生若雲¶
開集雅之館而欵闗之學如市興建庠序啓設郊丘一¶
<pb:KR4h0132_WYG_452-32b>¶
介之才必記無文之典咸秩於是天下學士靡然向風¶
人識亷隅家知禮讓教臻侍子化洽期門區宇乂安方¶
面靜息役休務簡嵗阜民和厯代規謨前王典故莫不¶
芟夷翦截允執厥中以為象闕之制其來已逺春秋設¶
舊章之教經禮垂布憲之文戴記顯游觀之言周史書¶
樹闕之夢北荒明月西極流精海岳黄金河庭紫貝蒼¶
龍𤣥武之制銅爵鐵鳳之工或以聽窮省寃或以布治¶
懸法或以表正王居或以光崇帝里晉氏浸弱宋厯威¶
<pb:KR4h0132_WYG_452-33a>¶
夷禮經舊典寂寥無記鴻規盛烈湮没罕稱乃假天闕¶
於牛頭託逺圖於博望有欺耳目無補憲章乃命審曲¶
之官選明中之士陳圭置臬瞻星揆地興復表門草創¶
華闕於是嵗次天紀月旅太簇皇帝御天下之七載也¶
構兹盛則興此崇麗方且趨以表敬觀而知法物覩雙¶
碣之容人識百重之典作範垂訓赫矣壯乎爰命下臣¶
式銘盤石其辭曰¶
惟帝建國正位辨方周營洛涘漢啓岐梁居因業盛文¶
<pb:KR4h0132_WYG_452-33b>¶
以化光爰有象闕是惟舊章青葢南洎黄旗東指懸法¶
無聞藏書弗紀大人造物龍徳休否建此百常興兹雙¶
起偉哉偃蹇壯矣巍巍旁映重疊上連翠微布教方顯¶
浹日初輝懸書有附委篋知歸鬱崫重軒穹隆反宇形¶
聳飛棟勢超浮柱色法上圓制模下矩周望原隰俛臨¶
煙雨前賔四㑹却背九房北通二轍南凑五方暑來寒¶
往地久天長神哉華觀永配無疆¶
　　栖禪精舍銘(沈約/)¶
<pb:KR4h0132_WYG_452-34a>¶
此寺征西蔡公所立昔厠藩麾預班經創之始今重遊¶
踐鑒舊興懷故為此銘以傳芳述¶
巖靈旅逸地逺栖禪蘭房葺蕙嶠甍架煙南瞻巫野北¶
望淮天遙哉林澤曠矣江田空心觀寂慧相淳筌眷惟¶
斯踐愴屬遐年遊仁厠逺宅賞憑旃頒創神苑陪構靈¶
椽瞻禁拓圃望鷲疏山製石調響栖理凝𤣥曠移羽斾¶
眇别松泉委組東國化景西蓮巒隰夷改蓬籜粗遷重¶
依漢逺復逐旌懸往辭妙幄今承梵筵八翻海鶴九噪¶
<pb:KR4h0132_WYG_452-34b>¶
巖蟬珮華長掩懋迹空傳式籍雲拱敢告祥緣¶
　　茅山曲林館銘(陶𢎞景/)¶
層嶺外峙邃宫内映仄穴旁通縈泉逺鏡尚徳依仁祈¶
生翊命且天且地若凡若聖連甍比棟各謂知道參差¶
經術跌宕辭藻孰如曲林獨為勁好掩迹韜功守兹偕¶
老¶
　　望美人山銘(周庾信/)¶
高唐礙雨洛浦亡舟何處相望山邊一樓峯因五婦石¶
<pb:KR4h0132_WYG_452-35a>¶
是三侯險踰地肺危陵天柱禁苑斜通春人常聚樹裏¶
聞歌枝中見舞恰對妝臺諸窗晝開斜看已識直唤便¶
迴豈同織女非秋不來¶
　　吹臺山銘(庾信/)¶
江寧吹嶺雖山出筠秦簫下鳳此岫為真青槐避日朱¶
草司晨石名新婦樓學仙人吳中字玉城南姓秦比花¶
依樹登榭要春舞能㽜客聲便度新雕梁數振亡復輕¶
塵¶
<pb:KR4h0132_WYG_452-35b>¶
　　明月山銘(庾信/)¶
竹亭標嶽四面臨虛山危簷迥葉落窗疎看椽有笛對¶
樹無風風生石洞雲出山根霜朝唳鶴秋夜鳴猿堤梁¶
以堰埜路疑村船横埭下樹狹津門寧殊華葢詎識桃¶
源¶
　　行雨山銘(庾信/)¶
山名行雨地異陽臺佳人無數神女羞來翠慢朝開新¶
妝旦起樹入床頭花來鏡裏草緑衫同花紅面似開年¶
<pb:KR4h0132_WYG_452-36a>¶
寒盡正月遊春俱除錦帔併脱紅綸天絲劇藕蝶粉生¶
塵横藤礙路垂柳低人誰言洛浦一個河神¶
　　天門山銘(唐李白/)¶
梁山博望關扄楚濵夾據洪流實為吳津兩坐錯落如¶
鯨張鱗惟海有若惟川有神牛渚怪物目圍車輪光射¶
島嶼氣凌星辰巻沙揚濤溺馬殺人國泰呈瑞時訛返¶
珍開則九江納錫閉則五岳飛塵天險之地無徳匪親¶
　　陋室銘(劉禹錫/)¶
<pb:KR4h0132_WYG_452-36b>¶
山不在高有僊則名水不在深有龍則靈斯是陋室惟¶
吾徳馨苔痕上堦緑草色入簾青談笑有鴻儒往來無¶
白丁可以調素琴閱金經無絲竹之亂耳無案牘之勞¶
形南陽諸葛廬西蜀子雲亭孔子云何陋之有¶
　　江州南湖堤銘(李翺/)¶
長慶二年十二月江州刺史李君濬之截南陂築堤三¶
千五百尺高若干尺廣若干尺以通四鄉之路畜水為¶
湖人得其贏正月既畢事舒州刺史李翺歌以記之辭¶
<pb:KR4h0132_WYG_452-37a>¶
曰¶
天地作物功或不周賢人相之智與神侔漭漭南陂冬¶
乾夏滮九江暴漲潮潛逆流東南百民城市所繇水積¶
既深大波其䬌(匹尤/切)亦有舟航覆溺之憂擔擁叠路車¶
軔其輈童嬰涕墮老婦號愁厯古迨兹孰為氓籌濬之¶
之來養民如身乃築長堤拒江之瀕厚其錢傭以飽餓¶
人南北東西百里鬭臻莫不用力千鎚響振(音/真)虓讙相¶
勵不督而勤堤既成止岡聨突起堅若石城墇為瀦水¶
<pb:KR4h0132_WYG_452-37b>¶
蒲莞茭芡鴻鶬鱣鯉唯其所取或食或祀長堤坦坦植¶
之楊槐架豁飛圯以便去來除險作利非賢不能歌示¶
江人式悦汝懷¶
　　佷石銘(皇甫湜/)¶
佷石蒼蒼驪山之傍鑱朴礲瘢嶷然四方昔秦皇帝謀¶
之不臧七十萬人兹焉惶惶發石此山言礎於墳若有¶
憑依屹住中逵淫刑蹙迫人力無施故老相傳以佷名¶
之自昔太古不封不樹有葛於溝有薪於野後聖有作¶
<pb:KR4h0132_WYG_452-38a>¶
緣情不忍為之棺槨其在唐虞則為&KR1094;木噫嘻暴秦虐¶
用其人墳而象山下錮三泉窮珍總奇力瘁財殫驅逐¶
而前如刈草菅天毒其哀人憤其凶謫戍一呼九州風¶
從白挺荆棘指麾崤潼險阻不闔干戈倒鋒屍露于刼¶
隧燔于重蓬顆無依不十年中禹葬會稽不改其行聖¶
徳洋洋厥響久長至于漢劉釋之而言中如可欲猶隙¶
南山矧私其身以盡其人刻詞佷石炯戒千春¶
　　劒門銘(李徳裕/)¶
<pb:KR4h0132_WYG_452-38b>¶
羣山西來波積雲屯地險所會斯為蜀門層岑峻壁森¶
若戈㦸萬壑奔東雙飛高闕翠嶺中横黵然黛色樹兹¶
雄屏以衛王國峯拔井幹溪囘溝洫嚴守重扄隱如臨¶
敵運有隆替地無險阨閉于昏頑開于有徳馬錯西戎¶
蜀侯敗績艾出隂平禪亦來格粤在憲祖英威四克始¶
剪蜀妖遂清卭僰蠻夷軋道諸侯述職武臣銘之金石¶
乃刻¶
　　藍田關銘(皮日休/)¶
<pb:KR4h0132_WYG_452-39a>¶
六年皮子副諸侯貢士之薦入京程至藍田關覩山形¶
關勢迴抱于天秀欲染眸危將驚魄意將造物者心是¶
而加力耶不然者何壯觀若斯之盛也易曰王公設險¶
以守其國信矣哉若為天下之樞機萬世之閫閾者非¶
兹闗而莫守也因陳其規是為藍田闗銘¶
天輔唐業地造唐闗千巖作鎖萬嶂為拴難圖其形莫¶
狀其秀雙扉未開天地如斗軋然晝啓人流如濟似畫¶
秦國鋪於馬底嶮不可侵唯王之心矧夫兹闗獨可規¶
<pb:KR4h0132_WYG_452-39b>¶
臨¶
　　汴河銘(皮日休/)¶
夫垂後以徳者當時逸而後時美垂後以功者當時勞¶
而後時利若然者守道之主唯恐徳不美後時逸於已¶
民也夸力之主唯恐功不及當時勞於已民也故天下¶
也不逸不足守不勞不可去致其利害生于賢愚之主¶
自古然也則隋之疏淇汴鑿太行在隋之民不勝其害¶
也在唐之民不勝其利也今自九河外復有淇汴北通¶
<pb:KR4h0132_WYG_452-40a>¶
涿鹿之漁商南運江都之轉輸其為利也博哉不勞一¶
夫之荷畚一卒之鑿險而先功巍巍得非天假暴隋成¶
我大利哉尚恐國家有淇汴太行之役因獻纎誡是謂¶
汴河銘¶
維河瀰瀰循禹之軌厥有暴隋鑿通淮泗晝泣疲民夜¶
哭溺鬼似赭川流如松貫地龍舟未故江都已弑陳迹¶
空存遊波不止在隋則害在唐則利嗚呼聖王守此而¶
已¶
<pb:KR4h0132_WYG_452-40b>¶
　　馬當山銘(陸龜䝉/)¶
言天下之險者在山曰太行在水曰吕梁合二險而為¶
一吾又聞乎馬當彼之為險也屹乎大江之旁怪石憑¶
怒跳波發狂日黯風助摧牙折檣血和蛟蜒骨横魚吭¶
幸而脱死神魂飛揚殊不知堅輪蹄者夷乎太行仗忠¶
信者通乎吕梁使舟檝者行乎馬當合是三險而為一¶
未敵小人方寸之包藏外若韋順中如劒鋩蹈藉必死¶
鈎距必傷在古已極於今益彰敬篆巖石俾民勿忘¶
<pb:KR4h0132_WYG_452-41a>¶
　　石橋銘(張彧/)¶
閹茂嵗我御史大夫李公晟奉詔總禁戎三萬北定河¶
朔冬十月師次趙郡郡南石橋者天下之雄勝乃揆厥¶
跡度厥功皆合於自然包我造化僕散客也狀而銘曰¶
洨水伊何諸州互湊秋霖夏潦奔突延袤抒材藏制樸¶
斵紛糅幹地泉開盤根玉甃虹舒電拖虎步雲構截險¶
横包乗流逈秀坱軋匠造琳瑯簇簉敞作洞門呀為石¶
竇賒莫算盈一紀方就力將嵐爭勢與空鬬吞齊跨趙¶
<pb:KR4h0132_WYG_452-41b>¶
儆夜防晝月挂虛蟾星羅伏獸謂之鈐鍵撮我宇宙謂¶
之關梁扼我戎寇郡國襟帶河山領袖經途者安逸軌¶
者覆東南一尉西北一侯萬里書傳三邊檄奏郵亭控¶
引事物殷富夕發荆壖朝趨禁霤質含氷碧文耀藻繡¶
花影全芳苔痕半舊天啓大壯神功䍐究勒銘巨橋敢¶
告豪右¶
　　古函谷關銘(獨孤及/)¶
王者建邦經野觀象立極於是有重門擊柝以待暴客¶
<pb:KR4h0132_WYG_452-42a>¶
故封畧土宇守在闗塞山川丘陵為之城池天作崤函¶
俾屏京室崇山迴合連岡叢倚長河屈盤萬里來束崖¶
奔嶺蹙谷抱谿鬭崛起重險為秦東門截函夏於閫閾¶
鏁天府於户牖外呃八州之咽喉故百二形焉内擁六¶
合之奥區故伯王出焉當其中原鹿駭戰國蝟起嬴氏¶
建瓴山東擇肉宇内持㦸百萬連衡此闗是時也開門¶
而九國師遁振䇿而二周鼎入奄有大寳遂吞中區洎¶
江返秦壁天祐漢祚高皇帝提劒而起以遏亂畧斬白¶
<pb:KR4h0132_WYG_452-42b>¶
帝紲降王舉漢中平咸陽廓金城以建都活萬姓以三¶
章取威定功此焉是保粤若詢事國諜聆風仙籙則真¶
氣靈蹤起乎其中柱史一去流沙萬里留玉函於舊宅¶
傳寶圖於本枝豈上帝乃眷興王是感不然何錫羡開¶
國如此其大嵗在大火余適下陽停驂塞門憑覽舊國¶
襟帶如故世道不留秦餘空山漢遺茂草恐復舟失於¶
壑㟁化為谷萬載之後昧者不知乃刻頌此石以示來¶
裔其辭曰¶
<pb:KR4h0132_WYG_452-43a>¶
天地雷雨英雄交爭設險守國作藩于京姓易時移山¶
空塞平千秋陵谷想見精靈仙駕長往雄圖杳冥于以¶
志之勒銘巖扄¶
　　仙掌銘(獨孤及/)¶
隂陽開闔元氣變化泄為百川凝為崇山山川之作與¶
天地並疑有真宰而未知尸其功者有若巨靈贔屭攘¶
臂其間左排首陽右拓太華絶地軸使中裂折山脊為¶
兩道然後導河而東俾無有害留此巨跡千峯之巔後¶
<pb:KR4h0132_WYG_452-43b>¶
代揭厲於𤣥蹤者聆其風而駭之或謂詐詭不經存而¶
不議及以為學者總其一域則惑於餘方曽不知創宇¶
宙作萬象月而日之星而辰之使輪轉環遶箭馳風疾¶
可駭於俗有甚於此者徒觀其隂騭無朕未嘗駭焉而¶
巨靈特以有跡駭世世果惑矣天地有官隂陽有藏鍜¶
錬六氣作為萬形形有不遂其性氣有不達於物則造¶
物者取元精之和合而散之財而成之如埏埴鑪錘之¶
為瓶為缶為鈎為棘規者矩者大者細者然則黄河華¶
<pb:KR4h0132_WYG_452-44a>¶
嶽之在六合猶陶冶之有瓶缶鈎棘也於其自然葢萬¶
化之一工也天機冥動而聖功啓元精宻感而外物應¶
故有無跡之跡介於石焉可以見神行無方妙用不測¶
彼管窺者方循跡而求之揣其所至於巨細之境則道¶
斯逺矣夫以手執大象力持化權指撝太極蹴蹋顥氣¶
立於無間行乎無窮則據長河如措杯擘太華若破塊¶
不足駭也世人方以禹鑿龍門而導西河為神祗可不¶
謂大哀乎峩峩靈掌纖指如畫隱轔磅礴上揮太清逺¶
<pb:KR4h0132_WYG_452-44b>¶
而視之如欲捫青天而掬皓露攀扶桑而捧白日不去¶
不來若飛若動非至神曷以生此唐興百三十有八載¶
余尉於華隂華人以為紀&KR1628;嵫勒之罘頌嶧山銘燕然¶
舊典也𤣥聖巨跡豈帝者巡省伐國之不若歟其古之¶
闕文以俟知言歟仰之歎之斐然琢石為志其詞曰¶
天作高山設險西方至精未分川壅而傷帝命巨靈經¶
啓地脉乃眷斯顧高掌逺跖砉如剖竹騞若裂帛川開¶
山破天動地坼黄河太華自此而闢神返虛極跡掛石¶
<pb:KR4h0132_WYG_452-45a>¶
壁跡豈我名神非我靈變化翕忽希夷杳冥道本不生¶
化亦無形天何言哉山川以寧斷鼇補天世未覩焉夸¶
娥愚公莫知其蹤屹彼靈掌懸諸巃嵸介二大都亭亭¶
尚聳霞赩烟噴雲抱花捧百神依憑萬峯朝拱長於上¶
古以悦羣動下視衆山蜉蝣蠛蠓彼邦人士永揖遺烈¶
瞻之在前如揭日月三川有竭此掌不滅¶
　　五如石銘(元結/)¶
涍泉之陽得恠石焉左右前後及登石顛均有如似故¶
<pb:KR4h0132_WYG_452-45b>¶
命之曰五如石石皆有竇竇中湧泉泉詭異於七泉故¶
命為七勝泉石有雙目一目命為洞井井與泉通一目¶
命為洞樽樽可貯酒石尾有穴有如礲者又如瀧者泉¶
可渟瀝匝石而流入礲中出而為瀧於戱彼能異於此¶
安可不顯銘¶
五名之石何以為名請悉狀之誰為我聴左如旋龍低¶
首囘顧右如驚鴻張翅不去前如飲虎飲而蹲焉後如¶
怒龜出洞登山若坐於顛石則如乗彼靈槎在漢之間¶
<pb:KR4h0132_WYG_452-46a>¶
洞井如鑿淵然泉湧澄瀾涵石波起如動不旌尤異焉¶
用為文刻銘石上於千萬春¶
　　浯溪銘(元結/)¶
浯溪在湘水之南北滙于湘愛其勝異遂家溪畔溪世¶
無名稱者余自愛之故命之曰浯溪銘曰¶
湘水一曲淵洄傍山山開石門溪流潺潺山開如何巉¶
巉雙石臨淵斷崖隔溪絶壁山石殊怪石文尤異吾欲¶
求退將老兹地溪古地荒蕪没已久命曰浯溪旌吾獨¶
<pb:KR4h0132_WYG_452-46b>¶
有人誰游之銘在溪口¶
　　&KR1875;亭銘(元結/)¶
浯溪之口有異石焉高六十餘丈周迴四十條步面在¶
江口東望浯臺北臨大淵南枕浯溪&KR1875;亭當乎石上異¶
木夾户疎竹傍簷瀛州言無由此可信若在亭上目所¶
厭者逺山清川耳所厭者水聲松吹霜朝厭者零雨方¶
暑厭者清風於戯厭不厭也厭猶愛也命曰&KR1875;亭旌獨¶
有也銘曰¶
<pb:KR4h0132_WYG_452-47a>¶
功名之位貴得茒土林野之客所躭水石年將五十始¶
有吾亭愜心自適與世忘情亭傍石上篆刻此銘¶
　　丹崖翁銘(元結/)¶
零陵瀧下三十里得丹崖翁宅(丹崖俗曰/赤石國)有唐節者曽¶
為瀧水令去官家于崖下自稱丹崖翁丹崖湘中水石¶
之異者翁湘中得道之逸者愛其水石為之作銘銘曰¶
瀧水未盡瀧水猶峻忽見淵洄丹崖千仞磳磳丹崖其¶
下誰家門前斷船籬上釣車不知幾峯為其四牖竹幽¶
<pb:KR4h0132_WYG_452-47b>¶
石磴飛泉户中怪石臨淵䂩䂩石巔翁獨醉眠吾欲與¶
翁東西茅宇飲啄終老弱亦悦許世俗常事阻人心情¶
徘徊岩下遂刻此銘¶
　　胥山銘(盧元輔/)¶
元和十年冬十月朝散大夫使持節杭州諸軍事杭州¶
刺史上柱國盧元輔視事三嵗塵天子書上畏羣靈下¶
慚蒸人乃啓忠祠銘而序曰維唐敷祀典於天下廢淫¶
置明資父事君罔有不舉寢廟既設我命維新有周行¶
<pb:KR4h0132_WYG_452-48a>¶
人伍公字子胥陪吳之職得死直言國人求忠者之屍¶
禱水星之含將瞰鴟革遂臨浙江千五百年廟貌不改¶
漢史遷曰胥山今云青山者謬也吁善父為孝記曰父¶
讐不與共戴天諌君為忠經曰諸侯有諍臣不失國當¶
困於宋鄭絶楚出彊在平為未宦臣在奢為既壯子坎¶
壈仗節乞師於吳軍鼔丁寧五戰至郢先喆王建邦啓¶
土著以話言戴后惟人人虐惟讎成湯用為大義孔子¶
位為大經子胥修為大仇騷人賦為大怨咸令在上慢¶
<pb:KR4h0132_WYG_452-48b>¶
惡不生則前戈鞭墓非倒行也後戈走昭非逆施也夫¶
差既王宰嚭受賂二十年内越恁又顛太伯廟血將乾¶
闔閭劍光先失公朝焉宴焉入則諌焉孰謂矢毒孰謂¶
刀寒雖言屢出口而車甲已困於齊矣蟹稻已奪於嵗¶
矣屬鏤之賜竟及其身鴟夷盛屍投於水濵憤悱鼓怒¶
配濤作神其神迄今一日再至來也海鴟羣飛陽侯夾¶
從聲逺而近聲近而逺奮于吳怫於越夕於楚乃退於¶
是仲秋闕望杭人以旗鼔迓之笳簫和之百城聚覩大¶
<pb:KR4h0132_WYG_452-49a>¶
耀威靈卷沙墨裂地灰截若&KR1804;圻成坑迎潮民格之如¶
吕梁丈人為靈戈威矛㶑浪百重渚塞不先跳墻揭舷¶
再飯之間絶其音聲蕩漭千里洪波砥平有滑有瞃有¶
鹽有腥遥實乎下庭山海梯航雞林扶桑交臂於夘階¶
金狄在户雷鼓在堂魏罇漢豆六代笙簧可謂奉天爵¶
之馨香䕶人神之盛禮佐皇震怒驅叱大邪萬里永清¶
人觀斗氣銘曰¶
武王伐紂子胥鞭平為人為父十死一生矯矯伍員執¶
<pb:KR4h0132_WYG_452-49b>¶
弓挾矢仗其寶劒以謁吳子稽首楚辠皆中紂理蒸報¶
子妻殲鈕直士赫赫王閭實聽竒謨錫之金鼔以號以¶
誅黄旗大舉右廣皆朱戮墓非赭瞻昭乃烏後王嗣立¶
執書不泣顛越言潤宰嚭䜛輯步光欲飛姑蘇待執吾¶
則切諌抉眼不入投于河上自統波濤晝夜兩至懷沙¶
類騷洗滌南北簸蕩東西夷蠻卉服罔敢不來雖非命¶
祀不讓瀆齊帝帝王王代代明明表我忠哉¶
　　棧道銘(歐陽詹/)¶
<pb:KR4h0132_WYG_452-50a>¶
秦之坤蜀之艮連高夾深九州之險也隂谿窮谷萬仞¶
直下奔巖峭壁千里無土亘隔呀絶巉巉冥冥麋鹿無¶
蹊猿猱相望自三代而往蹄足莫之能越秦雖有心蜀¶
雖有情五萬年間夐不相接且秦之與蜀也人一其性¶
物同所宜嗜欲無餘門(集作/源)教化無餘源(集作/門)可貿遷¶
可親眤擘折地脉暌離物理豈造化之意乎天實凝清¶
而成地實凝濁而形當其凝也如鎔金下鑄騰雲上浮¶
空隙有所不開(集作/周)迴翔有所不合澄結既定竅(集作/&KR1094;下)¶
<pb:KR4h0132_WYG_452-50b>¶
(同/)缺生乎其中西南有漏天天之竅缺也于斯有兹地¶
地之竅缺也天地也者將以上覆下燾含蓄萬靈可通¶
必使而通者也茍有可通而未通聖人代其功(集作/工)而¶
通之故有為舟以濟川為梯以踰山唯兹地也有川不¶
可以舟涉有山不可以梯及粤有智慮以全(集作/念)𤣥造¶
立巨衡而舉追氏縋懸纑以下梓人猿垂絶冥鳥傍危¶
岑鑿積翠(集作/石)以全力梁半空於木棚斜根玉壘旁綴¶
青泥截斷岸以虹矯繞翠屏而龍踠堅勁膠固雲横砥¶
<pb:KR4h0132_WYG_452-51a>¶
平惣庸蜀之通(集作/道)途繞岐雍之康莊都邑之能步山¶
川之無脛若水决防如鴻響陽南之北之踵武湯湯躋¶
峨峨以自若臨蒼蒼而不懼繇是贄幣以遥(集無/此字)達人¶
神以(集無/此字)㑹同稽禮樂之短長量威力之汙隆可王者¶
王可公者公而相次以風或曰受琢之石長存可構之¶
材無窮易刓代蠧斯道也未始有終嗚呼為上懷來在¶
乎徳為下昭徳在乎義徳義之如今日則或人之言有¶
孚其反之則石雖存恐不為琢材雖多恐不為構想夫¶
<pb:KR4h0132_WYG_452-51b>¶
往昔有時而有有時而無是用惕惕天下嗤嗤(集作/蚩蚩)知¶
聖賢創物之意之人寡明徳義固物之道之人稀敢陳¶
兩端之要銘諸斯道之左庶主徳義者存今之所履踵¶
武湯者荷古人之攸作乃為銘曰¶
天覆地燾本亦備(集作/周)設大象難全或漏或缺損多益¶
寡聖賢代工彼雖有缺與無缺同惟北曰秦惟南則蜀¶
地缺其間坤維不續斗起斷岸(集作/岸斷)矻為兩區秦人路¶
絶蜀火烟孤天實不通賢斯有造鑽堅剡勁無蹊以道¶
<pb:KR4h0132_WYG_452-52a>¶
若川匪舟若陸匪車緣危轉虛步驟交如構雖在功存¶
亦由徳項怫劉怒從完以踣隋落我榮(集作/營)自顛而植¶
地非革勢材不易林踣植之致恵怨之心勿謂斯道不¶
常(集作/恒)勿謂斯道可久禮不以禮可有而無恭不以恭¶
可無而有創之之意如彼固之之理若兹彼知不易兹¶
而易知勒銘道左其同我思¶
　　銘秦坑(司空圖/)¶
秦術戾儒厥民斯酷秦儒既坑厥祀隨覆天復儒讐儒¶
<pb:KR4h0132_WYG_452-52b>¶
祀而家秦坑儒邪儒坑秦邪¶
　¶
　¶
　¶
　¶
　¶
　¶
　文章辨體彚選巻四百五十二¶
