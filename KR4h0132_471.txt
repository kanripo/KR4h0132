# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:36.215526
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷四百七十一
<pb:KR4h0132_WYG_471-1a>¶
欽定四庫全書¶
　文章辨體彚選巻四百七十一¶
　　　　　　　　　　　明　賀復徴　編¶
贊九¶
　　蒲津橋贊(唐張説/)¶
易曰利涉大川濟乎難也詩曰造舟為梁通乎險也域¶
中有四瀆黄河居其長河上有三橋蒲津是其一隔秦¶
稱塞臨晉名闗闗西之要衝河東輻凑必由是也其舊¶
<pb:KR4h0132_WYG_471-1b>¶
制横垣百丈連艦千艘辮脩笮以維之繫圍木以距之¶
亦云固矣然毎冬氷未合春沍初解流澌峥嶸塞川而¶
一如礎如臼如堆如阜或㧿或掍或磨或切綆㫁航破¶
無嵗不有雖殘渭南之竹仆隴坻之松敗輙更之罄不¶
供費津吏成罪縣徒告勞以為常矣開元十有二年皇¶
帝聞之曰嘻我其慮哉乃思索其極敷祐于下通其變¶
使人不倦相其宜授彼有司俾鐡代竹取堅易脆圖其¶
始而可久紓其終而就逸無疆惟休亦無疆惟恤于是¶
<pb:KR4h0132_WYG_471-2a>¶
大匠藏事百工獻藝賦晉國之一鼔法周官之六齊飛¶
亷煽炭祝融理爐是煉是烹亦錯亦鍜結而為連鎻鎔¶
而為伏牛偶立於兩岸襟束於中潬鎻以持航牛以縶¶
纜亦將厭水物奠浮梁又䟽其舟閒畫其鷁首必使奔¶
澌不突積凌不隘新法既成永代作則原夫天意有四¶
㫖焉濟人仁也利物義也順事禮也圖逺智也仁以平¶
心義以和氣禮以成政智以積財心平則應諧百神矣¶
氣和則感生萬物矣政成則乂文之經矣財節則豐武¶
<pb:KR4h0132_WYG_471-2b>¶
之德矣故天將儲其貞地將阜其用人將盈其力聖皇¶
之道乾乾翼翼觀藝而無窮詠功而無極¶
　　河間獻王贊(宋司馬光/)¶
周室衰道徳壞五帝三王之文飄淪散失棄置不省重¶
以暴秦害聖典疾格言燔詩書屠術士稱禮樂者謂之¶
狂惑術仁義者謂之妖妄必薙滅先聖之道響絶迹盡¶
然後慊其志雖有好古君子心誦腹藏壁扃巖鐍濟秦¶
之險以通於漢者萬無一二漢初挾書之律尚存久雖¶
<pb:KR4h0132_WYG_471-3a>¶
除之亦未尊録謂之餘事而巳則我先王之道燄燄其¶
不息者無幾矣河間獻王生為帝子幼為人君是時列¶
國諸侯茍不以宫室相高狗馬相尚則裒姦聚猾僣逆¶
妄圖惟獻王厲節治身愛古愽雅専以聖人法度遺落¶
為憂聚殘補缺校實取正得周官左氏春秋毛氏詩而¶
立之周禮者周公之大典毛氏言詩最宻左氏與春秋¶
為表裏三者不出六藝不明噫㣲獻王六藝其遂噎乎¶
故其功烈至今頼之且夫觀其人之所好足以知其心¶
<pb:KR4h0132_WYG_471-3b>¶
王侯貴人不好侈靡而喜書者固鮮矣不喜浮辯之書¶
而樂正道知之明而信之篤守之純而行之勤者百無¶
一二焉武帝雖好儒好其名而不知其實慕其華而廢¶
其質是以好儒愈於文景而德業後之景帝之子十有¶
四人栗太子廢而獻王最長嚮若尊大義屬重噐用其¶
德施其志必無神仙祠祀之頌宫室觀逰之費窮兵黷¶
武之勞賦役轉輸之敝宜其仁豐義洽風移俗變煥然¶
帝王之治復還其必賢於文景逺矣嗟乎天實不欲禮¶
<pb:KR4h0132_WYG_471-4a>¶
樂復興耶抑四海自不幸而已¶
　¶
　¶
　¶
　¶
　¶
　¶
　¶
<pb:KR4h0132_WYG_471-4b>¶
　¶
　¶
　¶
　¶
　¶
　¶
　¶
　文章辨體彚選巻四百七十一¶
