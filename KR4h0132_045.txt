# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.881272
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷四十五
<pb:KR4h0132_WYG_045-1a>¶
欽定四庫全書¶
　文章辨體彚選巻四十五¶
　　　　　　　　　　　　明　賀復徴　編¶
教¶
　徐師曾曰按劉勰云教者效也言出而民效也李周¶
　翰云教示於人也秦法王侯稱教而漢時大臣亦得¶
　用之若京兆尹王尊出教告屬縣是也故陳繹曾以為¶
　大臣告衆之辭¶
<pb:KR4h0132_WYG_045-1b>¶
　　㑹稽太守下教(晉蔡興宗/)¶
秩年之貺著自國書餼貧之典有聞令甲况髙柴窮老¶
萊婦屯暮者哉永興郭原平世禀孝徳洞業儲靈深仁¶
絶操追風曠古棲貞處約華耉方嚴山隂朱伯年道終¶
物表妻孔耋齒孀居窶廹殘日欽風撫事嗟慨滿懐可¶
以帳下米各餉百斛¶
　　宋公修張良廟教(宋傅亮/)¶
綱紀夫盛徳不冺義存祀典㣲管之歎撫事彌深張子¶
<pb:KR4h0132_WYG_045-2a>¶
房道亞黄中照鄰殆庻風雲𤣥感蔚為帝師夷項定漢¶
大拯横流固已參軌伊望冠徳如仁若乃神交圯上道¶
契商洛顯黙之際窅然難究淵流浩瀁莫測其端矣塗¶
次舊沛佇駕留城靈廟荒頓遺像陳昧撫跡懐人永歎¶
實深過大梁者或佇想於夷門㳺九原者亦留連於隨¶
㑹擬之若人亦足以云可改構棟宇修飾丹青蘋蘩行¶
潦以時致薦抒懐古之情存不刋之烈主者施行¶
　　宋公修楚元王墓教(傳亮/)¶
<pb:KR4h0132_WYG_045-2b>¶
綱紀夫褒賢崇徳千載彌光尊本敬始義隆自逺楚元¶
王積仁基徳啟藩斯境素風道業作範後昆本支之祚¶
實隆鄙宗遺芳餘烈奮乎百世而丘封翳然墳塋莫翦¶
感逺存徃慨然永懐夫愛人懐樹甘棠且猶勿翦追甄¶
墟墓信陵尚或不冺况𤓰瓞所興開源自本者乎可蠲¶
復近墓五家長給灑掃主者施行¶
　　建平王聘隠逸教(梁江淹/)¶
府州國綱紀夫媯夏已没大道不行雖周恵之冨猶有¶
<pb:KR4h0132_WYG_045-3a>¶
魚潭之士漢教之隆亦見栖山之夫迹絶雲氣意負青¶
天皆待絳螭驤首翠虬來儀是以遺風獨扇百代餘烈¶
激厲後生斯乃王教之助古人之意焉吾稅駕舊楚憇¶
乗汀潭挹於陵之操想漢隂之髙而山川遐久流風亡¶
沫養志數人並未徴采善操將棄良用慨然冝速詳舊¶
禮各遣纁招庻暢此幽襟以旌蓬蓽¶
　　勅掾功曹教(漢王尊/)¶
各自㡳厲助太守為治其不中用趣自避退母久妨賢¶
<pb:KR4h0132_WYG_045-3b>¶
夫羽翮不修則不可以致千里闑内不理無以整外府¶
丞悉署吏行能分别白之賢為上毋以冨賈人百萬不¶
足與計事昔孔子治魯七日誅少正夘今太守視事已¶
一月矣五官掾張輔懐虎狼之心貪汚不軌一郡之錢¶
盡入輔家然適足以𦵏矣今將輔送獄直符史詣閤下¶
從太子受其事丞戒之戒之相隨入獄矣¶
　　下賊曹掾張扶教(薛宣/)¶
盖禮貴和人道尚通日至吏以令休所繇來久曹雖有¶
<pb:KR4h0132_WYG_045-4a>¶
公職事家亦望私恩意掾宜從衆歸對妻子設酒肴請¶
鄉里一笑相樂斯亦可矣¶
　　告髙宻縣教(孔融/)¶
昔齊置士鄉越有君子軍皆異賢之意也鄭君好學實¶
懐明徳昔太史公廷尉吳公謁者僕射鄧公皆漢之名¶
臣又商山四皓有東園公夏黄公潛光隠耀世加其髙皆¶
悉稱公然則公者仁徳之正號不必三事大夫也今鄭¶
君鄉冝曰鄭公鄉昔東海于公僅有一節猶或戒鄉人¶
<pb:KR4h0132_WYG_045-4b>¶
侈其門閭矧乃鄭公之徳而無駟牡之路可廣開門衢¶
令容髙車號為通徳門¶
　　與羣下教二首(蜀漢諸葛亮/)¶
夫參署者集衆思廣忠益也若逺小嫌難相違覆曠闕¶
損矣違覆而得中猶棄弊蹻而獲珠玉然人心苦不能¶
盡惟徐元直處茲不惑乂董㓜宰參署七年事有不至¶
至於十反來相啟告茍能慕元直之十反㓜宰之殷勤¶
有忠於國則亮可少過矣¶
<pb:KR4h0132_WYG_045-5a>¶
　　其二¶
昔初交州平屢聞得失後交元直勤見啟誨前參軍於¶
㓜宰每言則盡後從事於偉度數有諌止雖姿性鄙暗¶
不能悉納然與此四子終始好合亦足以明其不疑於¶
直言也¶
　　與李豐教(諸葛亮/)¶
吾與君父子戮力以奬漢室此神明所聞非但人知之¶
也表都䕶典漢中委君於闗東者不與人議也謂至心¶
<pb:KR4h0132_WYG_045-5b>¶
感動終始可保何圖中乖乎昔楚卿屢絀亦乃克復思¶
道則福應自然之數也願寛慰都䕶勤追前闕今雖解¶
任形業失故奴婢賔客百數十人君以中郎參軍居府¶
方之氣類猶為上家若都䕶思負一意君與公琰推心¶
從事者否可復通逝可復還也詳思斯戒明吾用心臨¶
書長歎涕泣而已¶
　¶
　文章辨體彚選巻四十五¶
