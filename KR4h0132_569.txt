# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:40.171681
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷五百六十九
<pb:KR4h0132_WYG_569-1a>¶
欽定四庫全書¶
　文章辨體彚選巻五百六十九¶
　　　　　　　　　　　　明　賀復徵　編¶
記十(以下亭閣/)¶
　　殊亭記(唐元結/)¶
癸夘中扶風馬向兼理武昌以明信嚴㫁恵正為理故¶
政不待時而成扵戲若明而不信嚴而不㫁恵而不正¶
雖欲理身終不自理况扵人哉公能令人理始身多暇¶
<pb:KR4h0132_WYG_569-1b>¶
招我避暑且為涼亭亭之基址復在(集作/出)山上佳水楊¶
(集作/本相)䕃常多清風巡迴極望目不厭逺吾見公材殊政¶
殊跡殊為此亭又殊因命之曰殊亭斵石刻記立于亭¶
側庶幾來者無或倦焉¶
　　蘭谿縣靈隠寺東峯新亭記(馮宿/)¶
東陽實㑹稽西部之郡蘭谿實東陽西鄙之邑嵗在戊¶
寅天官署洪君少卿以為之宰君之始至則用信待物¶
用勤集事信故人阜勤故公濟未朞而其政成後三年¶
<pb:KR4h0132_WYG_569-2a>¶
夏六月余過其邑洪君導余以邑之勝賞扵是乎有東¶
峯亭之逰背城之闉半里而近初屆佛刹刹之上方而¶
亭在焉松門盖空石道如帶足倦累息然後造夫極焉¶
向之池隍館宇之多旗亭闤闠之喧途道往來之衆簿¶
書鞅掌之煩顧步之餘忽焉如失但山風飀飀嶺雲峩¶
峩飛軒憑虚洞壑在下向背殊狀昏明易色指遥青而¶
㸃黛者問之則曰某山某巖某林某墅指逺白而曳練¶
者問之則曰某洲某渚某湫某塘髙深互呈心目相競¶
<pb:KR4h0132_WYG_569-2b>¶
飄若象外意其幻成余既諧其私爰究其本先是元微¶
之搆逰觀之所洪君曽是挈俸錢二萬經斯營斯因地¶
扵山因材扵林因工扵子來因時扵農隙又何易也崇¶
山濬谷佳境勝概緜世伏匿一朝發朗人何能不傳在¶
建中興元之間為江南西道節度曹王所知時方興軍¶
職壓冦境供億倉卒賦平人和王實賴之故御史大夫鄭¶
公滑節度盧公羣與君嘗同寮毎號之曰精金百鍊良¶
驥千里誠矣然則是邑之理兹亭之勝扵君之分不為¶
<pb:KR4h0132_WYG_569-3a>¶
難能夫播芳塵而鼔餘波者非文莫可遂攬筆為記刋¶
扵石而附諸地志焉¶
　　潭州東池戴氏堂記(栁宗元/)¶
𢎞農公刺潭三年因東泉為池環之九里丘陵林麓距¶
其涯坻島洲渚交其中其岸之突而出者水縈之若玦¶
焉池之勝于是為最公曰是非離世樂道者不宜有此¶
卒授賔客之選者譙國戴氏曰簡為堂而居之堂成而¶
勝益竒望之若連艫縻艦與波上下就之顛倒萬物遼¶
<pb:KR4h0132_WYG_569-3b>¶
廓眇忽樹之松栢杉櫧被之菱芡芙蕖鬰然而隂粲然¶
而榮凡觀望浮㳺之美専扵戴氏矣戴氏嘗以文行累¶
為連率所賔禮貢之澤宫而志不願仕與人交取其退¶
讓受諸侯之寵不以自大其離世與好孔氏書旁具莊¶
文莫不總統以至虚為極得受益之道其樂道歟賢者¶
之舉也必以類當𢎞農公之選而専兹地之勝豈易而¶
得哉地雖勝得人焉而居之則山若増而髙水若闢而¶
廣堂不待飾而已奐矣戴氏以泉池為宅居以雲物為¶
<pb:KR4h0132_WYG_569-4a>¶
朋徒攄幽發粹日與之娛則行宜益髙文宜益峻道宜¶
益懋交相賛者也既碩其内又揚于時吾懼其離世之¶
志不果矣君子謂𢎞農公刺潭得其政為東池得其勝¶
授之得其人豈非動而時中者歟於戴氏堂也見公之¶
徳不可以不記¶
　　永州萬石亭記(栁宗元/)¶
御史中丞清河男崔公來莅永州間日登城北牖臨于¶
荒野藂翳之隙見怪石特出度其下必有殊勝步自西¶
<pb:KR4h0132_WYG_569-4b>¶
門以求其墟伐竹披奥欹仄以入綿谷跨谿皆大石林¶
立渙若奔雲錯若置碁怒者虎鬭企者鳥厲抉其穴則¶
鼻口相呀搜其根則蹄股交峙環行卒愕疑若摶噬扵¶
是刳闢朽壊剪焚榛薉決澮溝導伏流散為踈林洄為¶
清池寥廓泓渟若造物者始判清濁効竒扵兹地非人¶
力也乃立㳺亭以宅厥中直亭之西石若掖分可以眺¶
望其上青壁斗絶沈于淵源莫究其極自下而望則合¶
乎攅巒與山無窮明日州邑耋老雜然而至曰吾儕生¶
<pb:KR4h0132_WYG_569-5a>¶
是州蓻是野眉尨齒鯢未嘗知此豈天墜地出設兹神¶
物以彰我公之徳歟既賀而請名公曰是石之數不可¶
知也以其多而命之曰萬石亭耋老又言曰懿夫公之¶
名亭也豈専狀物而已哉公嘗六為二千石既盈其數¶
然而有道之士咸恨推公之嘉績未洽扵人敢頌休聲¶
祝公于明神漢之三公秩號萬石我公之徳宜受兹錫¶
漢有禮臣惟萬石君我公之化始于閨門道合于古祐¶
之自天野夫獻辭公夀萬年宗元嘗以牋奏隸尚書敢¶
<pb:KR4h0132_WYG_569-5b>¶
専筆削以附零陵故事時元和十年正月五日記¶
　　桂州訾家洲亭記(栁宗元/)¶
大凡以觀㳺名扵代者不過視扵一方其或傍達左右¶
則以為特異至若不騖逺不陵危環山洄江四出如一¶
夸竒競秀咸不相讓徧行天下者唯是得之桂州多靈¶
山發地峭堅林立四野署之左曰灕水水之中曰訾氏¶
之洲凡嶠南之山川達于海上扵是畢出而古今莫能¶
知元和十二年御史中丞裴公來蒞兹邦都督二十七¶
<pb:KR4h0132_WYG_569-6a>¶
州諸軍州事盜遁姦革徳恵敷施朞年政成而當天子¶
平淮夷定河朔告于諸侯公既施慶于下乃合僚吏登¶
兹以嬉觀望攸長悼前之遺扵是厚貨居甿移于間壤¶
伐惡木刜奥草前指後畫心舒目行忽焉若飄浮上騰¶
以臨雲氣萬山面内重江束隘聮嵐含輝旋視其宜常¶
所未覩倐然互見以為飛舞奔走與逰者偕來乃經工¶
化材考極相方南為燕亭延宇垂阿步簷更衣周若一¶
舍北有崇軒以臨千里左浮飛閣右列間館比舟為梁¶
<pb:KR4h0132_WYG_569-6b>¶
與波昇降苞灕山含龍宫昔之所大蓄在亭内日出扶¶
桑雲飛蒼梧海霞島霧來助㳺物其隙則抗月檻扵迴¶
谿出風榭扵篁中晝極其美又益以夜列星下布頴氣¶
逥合䆳然萬變若與安期羡門接扵物外則凡名觀㳺¶
扵天下者有不屈㐲退讓以推髙是亭者乎既成以燕¶
歡極而賀咸曰昔之遺勝槩者必扵深山窮谷人罕能¶
至而好事者後得以為已功未有直治城挾闤闠車輿¶
步騎朝過夕視訖千百年莫或異顧一旦得之遂出扵¶
<pb:KR4h0132_WYG_569-7a>¶
他邦雖博物辨口莫能舉其上者然則人之心目其果¶
有遼絶特殊而不可至者耶盖非桂山之靈不足以瓌¶
觀非是洲之曠不足以極視非公之鑒不能以獨得噫¶
造物者之設是乆矣而盡之扵今余其可以無籍乎¶
　　栁州東亭記(栁宗元/)¶
出州南譙門左行二十六步有棄地在道南南值江西¶
際垂楊傳置東曰東館其内草木猥奥有崖谷傾亞缺¶
圮豕得以為囿虵得以為藪人莫能居至是始命披刜¶
<pb:KR4h0132_WYG_569-7b>¶
蠲疎樹以竹箭松檉桂檜栢杉易為堂亭峭為杠梁下¶
上徊翔前出兩翼馮空拒江江化為湖衆山横環嶛闊¶
瀴灣當邑居之劇而忘乎人間斯亦竒矣乃取館之北¶
宇右闢之以為夕室取傳置之東宇左闢之以為朝室¶
又北闢之以為隂室作屋于北牖下以為陽室作斯亭¶
于中以為中室朝室以夕居之夕室以朝居之中室日¶
中而居之隂室以違温風焉陽室以違凄風焉若無寒¶
暑也則朝夕復其號既成作石于中室書以告之後人¶
<pb:KR4h0132_WYG_569-8a>¶
庶勿壞元和十二年九月某日栁宗元記¶
　　潁亭記(陳寛/)¶
潁水濵有地可以覽山川之秀者九山祠在焉西北餘¶
予升之見潁水直北劈地而來砉如隙光端如匣劍視¶
若中面使人毛磔又見太室與大隗等列領羣峯而來¶
崪屹不得進蹭蹬郤倚三十六嶠若立指焉而近北左¶
手煙雲草樹濃淡覆露各盡其態平視之令人意逺超¶
超然若萬里之鶴也予曰可樹亭哉遂召匠氏授以程¶
<pb:KR4h0132_WYG_569-8b>¶
度匠氏曰諾退而有言曰假吾令不徳主未聞恵人未¶
䝉仁止其幾而遽以庥覽為懐乎予聞之甚羞而以為¶
不聞也夫陽翟自潁陽達許昌皆漢郡潁川屬是乃吾¶
土也予不肖假長扵此雖獲戾扵人而不避者吾將識¶
其來乎及成㑹邑中彦髦以落之中宴客有舉爵而稱¶
曰吾斯山河之秀可與峴首爭請名之潁亭遂名之若¶
使解攜手值良辰嘉賔二三聲酒緩進既揖既枋對之¶
益酣因書石以介其壁俾覽者懲之當敏樹政無敏樹¶
<pb:KR4h0132_WYG_569-9a>¶
亭以釣匠民之意也唐大中庚午嵗三月九日丁亥攝¶
陽翟縣令陳寛記¶
　　廬山草堂記(白居易/)¶
匡廬竒秀甲天下山山北峯曰香爐峯北寺曰遺愛寺¶
介峯寺間其境勝絶又甲廬山元和十一年秋太原人¶
白樂天見而愛之若逺行客過故鄉戀戀不能去因面¶
峯腋寺作為草堂明年春草堂成三間兩柱二室四牖¶
廣袤豐殺一稱心力洞北户來隂風防徂暑也敞南甍¶
<pb:KR4h0132_WYG_569-9b>¶
納陽日虞祁寒也木斵而已不加丹牆圬而已不加白¶
磩堦用石羃牕用紙竹簾紵幃率稱是焉堂中設木榻¶
四素屏二漆琴一張儒道佛書各兩三巻樂天既來為¶
主仰觀山俯聽泉旁睨竹樹雲石自辰及酉應接不暇¶
俄而物誘氣隨外適内和一宿體寧再宿心恬三宿後¶
頺然㗳然不知其然而然自問其故答曰是居也前有¶
平地輪廣十丈中有平臺半平地臺南有方池倍平臺¶
環池多山林野卉池中生白蓮白魚又南抵石澗夾澗¶
<pb:KR4h0132_WYG_569-10a>¶
有古松老杉大僅以人圍髙不知幾百尺修柯曳雲低¶
枝拂潭如幢豎如盖張如龍蛇走松下多灌叢蘿蔦葉¶
蔓駢織承翳日月光不到地盛夏風氣如八九月時下¶
鋪白石為出入道堂北五步據層崖積石嵌空垤塊雜¶
木異草盖覆其上緑隂䝉䝉朱實離離不識其名四時¶
一色又有飛泉植茗就以烹燀好事者見可以永日堂¶
東有瀑布水懸三尺㵼階隅落石渠昏曉如練色夜中¶
如環珮琴筑聲堂西倚北崖右趾以剖竹架空引崖上¶
<pb:KR4h0132_WYG_569-10b>¶
泉脈分綫懸自簷注砌纍纍如貫珠霏微如雨露滴瀝¶
飄灑随風逺去其四旁耳目杖屢可及者春有錦繡谷¶
花夏有石門澗雲秋有虎谿月冬有鑪峯雪隂睛顯晦¶
昏且含吐千變萬狀不可殫紀覼縷而言故云甲廬山¶
者噫凡人豐一屋華一簀而起居其間尚不免有驕穏¶
之態今我為是物主物至致知各以類至又安得不外¶
適内和體寧心恬哉昔永逺宗雷輩十八人同入此山¶
老死不返去我千載我知其心以是哉矧余自思從幼¶
<pb:KR4h0132_WYG_569-11a>¶
迨老若白屋若朱門凡所止雖一日二日聊覆簣土為¶
臺聚拳石為山環斗水為池其喜山水病僻如此一旦¶
蹇剥來佐江郡郡守以優容撫我廬山以靈勝待我是¶
天與我時地與我所卒獲所好又何求焉尚以冗員所¶
羈餘累未盡或往或來未遑寧處待余異日弟妹婚嫁¶
畢司馬嵗秩滿出處行止得以自遂則必左手引妻子¶
右手抱琴書終老扵斯以成就我平生之志清泉白石¶
實聞此言時三月二十七日始居新堂四月九日與河¶
<pb:KR4h0132_WYG_569-11b>¶
南元集虚范陽張允中南陽張深之東西二林長老凑¶
朗滿晦堅等凡十有二人具齋施茶果以樂之因為草¶
堂記¶
　　泠泉亭記(白居易/)¶
東南山水餘杭郡為最就郡言靈隠寺為尤由寺觀泠¶
泉亭為甲亭在山下水中央寺西南隅髙不倍尋廣不¶
累丈而最竒得要地搜勝概物無遁形春之日吾愛其¶
草薫薫木欣欣可以導和納粹暢人血氣夏之夜吾愛¶
<pb:KR4h0132_WYG_569-12a>¶
其泉渟渟風冷冷可以蠲煩析酲起人心情山樹為盖¶
巖石為屏雲從棟生水與階平坐而翫之者可濯足扵¶
床下卧而狎之者可垂釣扵枕上矧又潺湲潔澈粹冷¶
柔滑若俗士若道人眼耳之塵心舌之垢不待盥滌見¶
輒除去潛利隂益可勝言哉斯所以最餘杭而甲靈隠¶
也杭自郡城抵四周叢山複湖易為形勝先是領郡者¶
有相里君造虚白亭有韓僕射臯作侯仙亭有裵庶子¶
棠棣作觀風亭有盧給事元輔作見山亭及右司郎中¶
<pb:KR4h0132_WYG_569-12b>¶
河南元藇最後作此亭扵是五亭相望如指之列可謂¶
佳境殫矣能事畢矣後來者雖有敏心巧目無所加焉¶
故吾繼之述而不作長慶三年八月十三日記¶
　¶
　¶
　¶
　¶
　文章辨體彚選巻五百六十九¶
#+PROPERTY: JUAN 卷五百六十九
<pb:KR4h0132_WYG_569-13a>¶
欽定四庫全書¶
　文章辨體彚選巻五百六十九¶
　　　　　　　　　　　　明　賀復徵　編¶
記十(以下亭閣/)¶
　　殊亭記(唐元結/)¶
癸夘中扶風馬向兼理武昌以明信嚴㫁恵正為理故¶
政不待時而成扵戲若明而不信嚴而不㫁恵而不正¶
雖欲理身終不自理况扵人哉公能令人理始身多暇¶
<pb:KR4h0132_WYG_569-13b>¶
招我避暑且為涼亭亭之基址復在(集作/出)山上佳水楊¶
(集作/本相)䕃常多清風巡迴極望目不厭逺吾見公材殊政¶
殊跡殊為此亭又殊因命之曰殊亭斵石刻記立于亭¶
側庶幾來者無或倦焉¶
　　蘭谿縣靈隠寺東峯新亭記(馮宿/)¶
東陽實㑹稽西部之郡蘭谿實東陽西鄙之邑嵗在戊¶
寅天官署洪君少卿以為之宰君之始至則用信待物¶
用勤集事信故人阜勤故公濟未朞而其政成後三年¶
<pb:KR4h0132_WYG_569-14a>¶
夏六月余過其邑洪君導余以邑之勝賞扵是乎有東¶
峯亭之逰背城之闉半里而近初屆佛刹刹之上方而¶
亭在焉松門盖空石道如帶足倦累息然後造夫極焉¶
向之池隍館宇之多旗亭闤闠之喧途道往來之衆簿¶
書鞅掌之煩顧步之餘忽焉如失但山風飀飀嶺雲峩¶
峩飛軒憑虚洞壑在下向背殊狀昏明易色指遥青而¶
㸃黛者問之則曰某山某巖某林某墅指逺白而曳練¶
者問之則曰某洲某渚某湫某塘髙深互呈心目相競¶
<pb:KR4h0132_WYG_569-14b>¶
飄若象外意其幻成余既諧其私爰究其本先是元微¶
之搆逰觀之所洪君曽是挈俸錢二萬經斯營斯因地¶
扵山因材扵林因工扵子來因時扵農隙又何易也崇¶
山濬谷佳境勝概緜世伏匿一朝發朗人何能不傳在¶
建中興元之間為江南西道節度曹王所知時方興軍¶
職壓冦境供億倉卒賦平人和王實賴之故御史大夫鄭¶
公滑節度盧公羣與君嘗同寮毎號之曰精金百鍊良¶
驥千里誠矣然則是邑之理兹亭之勝扵君之分不為¶
<pb:KR4h0132_WYG_569-15a>¶
難能夫播芳塵而鼔餘波者非文莫可遂攬筆為記刋¶
扵石而附諸地志焉¶
　　潭州東池戴氏堂記(栁宗元/)¶
𢎞農公刺潭三年因東泉為池環之九里丘陵林麓距¶
其涯坻島洲渚交其中其岸之突而出者水縈之若玦¶
焉池之勝于是為最公曰是非離世樂道者不宜有此¶
卒授賔客之選者譙國戴氏曰簡為堂而居之堂成而¶
勝益竒望之若連艫縻艦與波上下就之顛倒萬物遼¶
<pb:KR4h0132_WYG_569-15b>¶
廓眇忽樹之松栢杉櫧被之菱芡芙蕖鬰然而隂粲然¶
而榮凡觀望浮㳺之美専扵戴氏矣戴氏嘗以文行累¶
為連率所賔禮貢之澤宫而志不願仕與人交取其退¶
讓受諸侯之寵不以自大其離世與好孔氏書旁具莊¶
文莫不總統以至虚為極得受益之道其樂道歟賢者¶
之舉也必以類當𢎞農公之選而専兹地之勝豈易而¶
得哉地雖勝得人焉而居之則山若増而髙水若闢而¶
廣堂不待飾而已奐矣戴氏以泉池為宅居以雲物為¶
<pb:KR4h0132_WYG_569-16a>¶
朋徒攄幽發粹日與之娛則行宜益髙文宜益峻道宜¶
益懋交相賛者也既碩其内又揚于時吾懼其離世之¶
志不果矣君子謂𢎞農公刺潭得其政為東池得其勝¶
授之得其人豈非動而時中者歟於戴氏堂也見公之¶
徳不可以不記¶
　　永州萬石亭記(栁宗元/)¶
御史中丞清河男崔公來莅永州間日登城北牖臨于¶
荒野藂翳之隙見怪石特出度其下必有殊勝步自西¶
<pb:KR4h0132_WYG_569-16b>¶
門以求其墟伐竹披奥欹仄以入綿谷跨谿皆大石林¶
立渙若奔雲錯若置碁怒者虎鬭企者鳥厲抉其穴則¶
鼻口相呀搜其根則蹄股交峙環行卒愕疑若摶噬扵¶
是刳闢朽壊剪焚榛薉決澮溝導伏流散為踈林洄為¶
清池寥廓泓渟若造物者始判清濁効竒扵兹地非人¶
力也乃立㳺亭以宅厥中直亭之西石若掖分可以眺¶
望其上青壁斗絶沈于淵源莫究其極自下而望則合¶
乎攅巒與山無窮明日州邑耋老雜然而至曰吾儕生¶
<pb:KR4h0132_WYG_569-17a>¶
是州蓻是野眉尨齒鯢未嘗知此豈天墜地出設兹神¶
物以彰我公之徳歟既賀而請名公曰是石之數不可¶
知也以其多而命之曰萬石亭耋老又言曰懿夫公之¶
名亭也豈専狀物而已哉公嘗六為二千石既盈其數¶
然而有道之士咸恨推公之嘉績未洽扵人敢頌休聲¶
祝公于明神漢之三公秩號萬石我公之徳宜受兹錫¶
漢有禮臣惟萬石君我公之化始于閨門道合于古祐¶
之自天野夫獻辭公夀萬年宗元嘗以牋奏隸尚書敢¶
<pb:KR4h0132_WYG_569-17b>¶
専筆削以附零陵故事時元和十年正月五日記¶
　　桂州訾家洲亭記(栁宗元/)¶
大凡以觀㳺名扵代者不過視扵一方其或傍達左右¶
則以為特異至若不騖逺不陵危環山洄江四出如一¶
夸竒競秀咸不相讓徧行天下者唯是得之桂州多靈¶
山發地峭堅林立四野署之左曰灕水水之中曰訾氏¶
之洲凡嶠南之山川達于海上扵是畢出而古今莫能¶
知元和十二年御史中丞裴公來蒞兹邦都督二十七¶
<pb:KR4h0132_WYG_569-18a>¶
州諸軍州事盜遁姦革徳恵敷施朞年政成而當天子¶
平淮夷定河朔告于諸侯公既施慶于下乃合僚吏登¶
兹以嬉觀望攸長悼前之遺扵是厚貨居甿移于間壤¶
伐惡木刜奥草前指後畫心舒目行忽焉若飄浮上騰¶
以臨雲氣萬山面内重江束隘聮嵐含輝旋視其宜常¶
所未覩倐然互見以為飛舞奔走與逰者偕來乃經工¶
化材考極相方南為燕亭延宇垂阿步簷更衣周若一¶
舍北有崇軒以臨千里左浮飛閣右列間館比舟為梁¶
<pb:KR4h0132_WYG_569-18b>¶
與波昇降苞灕山含龍宫昔之所大蓄在亭内日出扶¶
桑雲飛蒼梧海霞島霧來助㳺物其隙則抗月檻扵迴¶
谿出風榭扵篁中晝極其美又益以夜列星下布頴氣¶
逥合䆳然萬變若與安期羡門接扵物外則凡名觀㳺¶
扵天下者有不屈㐲退讓以推髙是亭者乎既成以燕¶
歡極而賀咸曰昔之遺勝槩者必扵深山窮谷人罕能¶
至而好事者後得以為已功未有直治城挾闤闠車輿¶
步騎朝過夕視訖千百年莫或異顧一旦得之遂出扵¶
<pb:KR4h0132_WYG_569-19a>¶
他邦雖博物辨口莫能舉其上者然則人之心目其果¶
有遼絶特殊而不可至者耶盖非桂山之靈不足以瓌¶
觀非是洲之曠不足以極視非公之鑒不能以獨得噫¶
造物者之設是乆矣而盡之扵今余其可以無籍乎¶
　　栁州東亭記(栁宗元/)¶
出州南譙門左行二十六步有棄地在道南南值江西¶
際垂楊傳置東曰東館其内草木猥奥有崖谷傾亞缺¶
圮豕得以為囿虵得以為藪人莫能居至是始命披刜¶
<pb:KR4h0132_WYG_569-19b>¶
蠲疎樹以竹箭松檉桂檜栢杉易為堂亭峭為杠梁下¶
上徊翔前出兩翼馮空拒江江化為湖衆山横環嶛闊¶
瀴灣當邑居之劇而忘乎人間斯亦竒矣乃取館之北¶
宇右闢之以為夕室取傳置之東宇左闢之以為朝室¶
又北闢之以為隂室作屋于北牖下以為陽室作斯亭¶
于中以為中室朝室以夕居之夕室以朝居之中室日¶
中而居之隂室以違温風焉陽室以違凄風焉若無寒¶
暑也則朝夕復其號既成作石于中室書以告之後人¶
<pb:KR4h0132_WYG_569-20a>¶
庶勿壞元和十二年九月某日栁宗元記¶
　　潁亭記(陳寛/)¶
潁水濵有地可以覽山川之秀者九山祠在焉西北餘¶
予升之見潁水直北劈地而來砉如隙光端如匣劍視¶
若中面使人毛磔又見太室與大隗等列領羣峯而來¶
崪屹不得進蹭蹬郤倚三十六嶠若立指焉而近北左¶
手煙雲草樹濃淡覆露各盡其態平視之令人意逺超¶
超然若萬里之鶴也予曰可樹亭哉遂召匠氏授以程¶
<pb:KR4h0132_WYG_569-20b>¶
度匠氏曰諾退而有言曰假吾令不徳主未聞恵人未¶
䝉仁止其幾而遽以庥覽為懐乎予聞之甚羞而以為¶
不聞也夫陽翟自潁陽達許昌皆漢郡潁川屬是乃吾¶
土也予不肖假長扵此雖獲戾扵人而不避者吾將識¶
其來乎及成㑹邑中彦髦以落之中宴客有舉爵而稱¶
曰吾斯山河之秀可與峴首爭請名之潁亭遂名之若¶
使解攜手值良辰嘉賔二三聲酒緩進既揖既枋對之¶
益酣因書石以介其壁俾覽者懲之當敏樹政無敏樹¶
<pb:KR4h0132_WYG_569-21a>¶
亭以釣匠民之意也唐大中庚午嵗三月九日丁亥攝¶
陽翟縣令陳寛記¶
　　廬山草堂記(白居易/)¶
匡廬竒秀甲天下山山北峯曰香爐峯北寺曰遺愛寺¶
介峯寺間其境勝絶又甲廬山元和十一年秋太原人¶
白樂天見而愛之若逺行客過故鄉戀戀不能去因面¶
峯腋寺作為草堂明年春草堂成三間兩柱二室四牖¶
廣袤豐殺一稱心力洞北户來隂風防徂暑也敞南甍¶
<pb:KR4h0132_WYG_569-21b>¶
納陽日虞祁寒也木斵而已不加丹牆圬而已不加白¶
磩堦用石羃牕用紙竹簾紵幃率稱是焉堂中設木榻¶
四素屏二漆琴一張儒道佛書各兩三巻樂天既來為¶
主仰觀山俯聽泉旁睨竹樹雲石自辰及酉應接不暇¶
俄而物誘氣隨外適内和一宿體寧再宿心恬三宿後¶
頺然㗳然不知其然而然自問其故答曰是居也前有¶
平地輪廣十丈中有平臺半平地臺南有方池倍平臺¶
環池多山林野卉池中生白蓮白魚又南抵石澗夾澗¶
<pb:KR4h0132_WYG_569-22a>¶
有古松老杉大僅以人圍髙不知幾百尺修柯曳雲低¶
枝拂潭如幢豎如盖張如龍蛇走松下多灌叢蘿蔦葉¶
蔓駢織承翳日月光不到地盛夏風氣如八九月時下¶
鋪白石為出入道堂北五步據層崖積石嵌空垤塊雜¶
木異草盖覆其上緑隂䝉䝉朱實離離不識其名四時¶
一色又有飛泉植茗就以烹燀好事者見可以永日堂¶
東有瀑布水懸三尺㵼階隅落石渠昏曉如練色夜中¶
如環珮琴筑聲堂西倚北崖右趾以剖竹架空引崖上¶
<pb:KR4h0132_WYG_569-22b>¶
泉脈分綫懸自簷注砌纍纍如貫珠霏微如雨露滴瀝¶
飄灑随風逺去其四旁耳目杖屢可及者春有錦繡谷¶
花夏有石門澗雲秋有虎谿月冬有鑪峯雪隂睛顯晦¶
昏且含吐千變萬狀不可殫紀覼縷而言故云甲廬山¶
者噫凡人豐一屋華一簀而起居其間尚不免有驕穏¶
之態今我為是物主物至致知各以類至又安得不外¶
適内和體寧心恬哉昔永逺宗雷輩十八人同入此山¶
老死不返去我千載我知其心以是哉矧余自思從幼¶
<pb:KR4h0132_WYG_569-23a>¶
迨老若白屋若朱門凡所止雖一日二日聊覆簣土為¶
臺聚拳石為山環斗水為池其喜山水病僻如此一旦¶
蹇剥來佐江郡郡守以優容撫我廬山以靈勝待我是¶
天與我時地與我所卒獲所好又何求焉尚以冗員所¶
羈餘累未盡或往或來未遑寧處待余異日弟妹婚嫁¶
畢司馬嵗秩滿出處行止得以自遂則必左手引妻子¶
右手抱琴書終老扵斯以成就我平生之志清泉白石¶
實聞此言時三月二十七日始居新堂四月九日與河¶
<pb:KR4h0132_WYG_569-23b>¶
南元集虚范陽張允中南陽張深之東西二林長老凑¶
朗滿晦堅等凡十有二人具齋施茶果以樂之因為草¶
堂記¶
　　泠泉亭記(白居易/)¶
東南山水餘杭郡為最就郡言靈隠寺為尤由寺觀泠¶
泉亭為甲亭在山下水中央寺西南隅髙不倍尋廣不¶
累丈而最竒得要地搜勝概物無遁形春之日吾愛其¶
草薫薫木欣欣可以導和納粹暢人血氣夏之夜吾愛¶
<pb:KR4h0132_WYG_569-24a>¶
其泉渟渟風冷冷可以蠲煩析酲起人心情山樹為盖¶
巖石為屏雲從棟生水與階平坐而翫之者可濯足扵¶
床下卧而狎之者可垂釣扵枕上矧又潺湲潔澈粹冷¶
柔滑若俗士若道人眼耳之塵心舌之垢不待盥滌見¶
輒除去潛利隂益可勝言哉斯所以最餘杭而甲靈隠¶
也杭自郡城抵四周叢山複湖易為形勝先是領郡者¶
有相里君造虚白亭有韓僕射臯作侯仙亭有裵庶子¶
棠棣作觀風亭有盧給事元輔作見山亭及右司郎中¶
<pb:KR4h0132_WYG_569-24b>¶
河南元藇最後作此亭扵是五亭相望如指之列可謂¶
佳境殫矣能事畢矣後來者雖有敏心巧目無所加焉¶
故吾繼之述而不作長慶三年八月十三日記¶
　¶
　¶
　¶
　¶
　文章辨體彚選巻五百六十九¶
