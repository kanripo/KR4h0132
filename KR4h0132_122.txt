# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:25.493513
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷一百二十二
<pb:KR4h0132_WYG_122-1a>¶
欽定四庫全書¶
　文章辨體彚選巻一百二十二¶
　　　　　　　　　　　　明　賀復徴　編¶
奏二¶
　　上律令注解奏(晉杜預/)¶
法者盖䋲墨之㫁例非窮理盡性之書也故文約而例¶
直聽省而禁簡例直易見禁簡難犯易見則人知所避¶
難犯則㡬於刑措刑之本在於簡直故必審名分審名¶
<pb:KR4h0132_WYG_122-1b>¶
分者必忍小理古之刑書銘之鐘鼎鑄之金石所以逺¶
塞異端使無滛巧也今所注皆網羅法意格之以名分¶
使用之者執名利以審趣舍伸䋲墨之直去析薪之理¶
也¶
　　為裴楷請奏(王渾/)¶
楷受先帝㧞擢之恩復䝉陛下寵遇誠竭節之秋也然¶
楷性不競於物昔為常侍求出為河内太守後為侍中¶
復求出為河南尹與楊駿不平求為衛尉及轉東宫班¶
<pb:KR4h0132_WYG_122-2a>¶
在時類之下安於淡退有識有以見其心也楷今委頓¶
臣深憂之光祿勲缺以為可用今張華在中書王戎在¶
尚書足舉其契無為復令楷入名臣不多當見将養勿¶
違其志要其逺濟之益¶
　　諫天后不宜稱帝奏(唐沈既濟/)¶
天皇后進以疆有退非徳讓史臣進書當稱為太后不¶
宜曰上中宗雖降居藩邸而體元繼代本吾君也宜稱¶
皇帝不宜曰廬陵王睿宗在景龍前天命未集假臨大¶
<pb:KR4h0132_WYG_122-2b>¶
寳於誼無名宜曰相王未容曰帝且則天改周正朔立¶
七廟天命革矣今以周厠唐列為帝紀考於禮經是謂¶
亂名中宗嗣位在太后前而敘年製紀反居其下方之¶
躋僖公是謂不智昔漢髙后稱制獨有王諸吕為負漢¶
約無遷鼎革命事時孝恵已沒子非劉氏不紀吕后尚¶
誰與哉議者猶謂不可况中宗以始年即位季年復祚¶
雖尊名中奪而天命未改足以首事表年何所拘關而¶
列為二紀魯昭公之出春秋嵗書其居曰公在乾侯君¶
<pb:KR4h0132_WYG_122-3a>¶
在雖失位不敢廢也請省天后紀合中宗紀每嵗首必¶
書孝和在所以統之曰皇帝在房陵太后行某事改某¶
制紀稱中宗而事述太后名不失正禮不違常矣夫正¶
名所以尊王室書法所以觀後嗣且太后遺制自去帝¶
號及孝和上諡開元册命而后之名不易今祔陵配廟¶
皆以后禮而獨承統於帝是有司不時正失先㫖若后¶
姓氏名諱才藝智略崩𦵏日月宜入皇后傳題其篇曰¶
則天順聖武皇后云¶
<pb:KR4h0132_WYG_122-3b>¶
　　論失維州奏(李徳裕/)¶
臣在先朝出鎮西蜀其時吐蕃維州首領悉怛謀雖是¶
雜虜久樂皇風将彼堅城降臣本道臣尋差兵馬入據¶
其城飛章以聞先帝驚嘆其時與臣不足者望風嫉臣¶
遽獻疑言上㒺宸聽為與吐蕃盟約不可背之必恐将¶
此為辭侵犯郊境詔臣還却此城兼執送悉怛謀等令¶
彼自戮復降中使迫促送還昔白起殺降終於杜郵致¶
禍陳湯見徙是為郅支報讐感歎前事愧心終日今者¶
<pb:KR4h0132_WYG_122-4a>¶
幸逢英主忝備台司輒敢追論伏希省察且維州據髙¶
山絶頂三面臨江在戎虜平川之衝是漢地入兵之路¶
初河隴盡沒此州獨存吐蕃潜将婦人嫁與此州門子¶
二十年後兩男長成竊開壘門引兵夜入因此陷沒號¶
曰無憂因併力於西邊遂無虞於南路憑凌近甸宵旰¶
累朝貞元中韋皋欲經畧河湟須以此城為始盡銳萬¶
旅急攻累年吐蕃愛惜既甚遂遣舅論莽熱來援雉堞¶
髙峻臨衝難及於層霄鳥逕屈盤猛士多糜於&KR1235;石莫¶
<pb:KR4h0132_WYG_122-4b>¶
展公輸之巧空擒莽熱而還及南蠻負恩掃地驅刼臣¶
初到西蜀衆心未安外揚國威中緝邊備其維州執臣¶
信令乃送欵與臣臣告以須俟奏聞所冀探其情偽其¶
悉怛謀尋率一城之兵衆并州印甲仗塞途相繼空壁¶
歸臣臣即大出牙兵受其降禮南蠻在列莫敢仰視况¶
西山八國隔在此州比帶使名都成虚語諸羌久苦蕃¶
中征役願作大國王人自維州降後皆云但得臣信牒¶
帽子便相率内屬其蕃界合水棲雞等城既失險阨自¶
<pb:KR4h0132_WYG_122-5a>¶
須抽歸可減八處鎮兵坐收千里舊地臣見莫大之利¶
乃為恢復之基繼具奏聞請以酬賞臣自與錦袍金帶¶
顒俟詔書且吐蕃維州未降已前一年猶圍魯州以此¶
言之豈守盟約况臣未甞用兵攻取彼自感化來降又¶
沮議之人不知事實吐畨遲鈍土曠人稀每欲乗秋犯¶
邊皆須數嵗就食臣得維州踰月未有一使入疆自此¶
之後方應破膽豈有慮其後怨鼓此㳺詞臣受降之時¶
指天為誓寧忍将三百餘人性命棄信偷安累表上陳¶
<pb:KR4h0132_WYG_122-5b>¶
乞垂矜赦答詔嚴切竟令執還加以體披桎梏舁於竹¶
畚及将就路寃呌呼天将吏對臣無不流涕其部送者¶
便遭蕃帥譏誚曰既已降彼何須送來乃却将此降人¶
戮於漢界之上恣行殘害用固携離乃至擲其嬰孩承¶
以槍槊臣聞楚靈誘殺蠻子春秋明譏周文外送鄧叔¶
簡冊深鄙况乎大國負此降人絶忠欵之路快凶虐之¶
情從古以來未有此事臣實痛悉怛謀舉城受酷由臣¶
陷此無辜乞慰忠魂特加褒贈¶
<pb:KR4h0132_WYG_122-6a>¶
　　迎春奏(孫樵/)¶
黑帝歴窮帝命青帝嗣其公(以其/無私)皇帝備牲牢鼓鐘迎¶
饗於郊東賤臣樵寓疏太常上奏曰天有四時陛下實¶
行之是天乗陛下政令明昏而為燠寒也青帝何功而¶
饗乎穹空春之日陛下廩以時出帛以時䘏則蘖芽弩¶
㧞勾萌畢達矣夏之日陛下農事無所奪山麓無所伐¶
則草木壮茁國無夭札矣秋之日陛下獄無曲㳄畋無¶
圍殺則霜露不失節萬物固結矣冬之日陛下地氣不¶
<pb:KR4h0132_WYG_122-6b>¶
掘洩室屋不徹發則豐隆不敢繫越百蟄塞穴矣聖人¶
之時日南無驕陽啓蟄無繁霜斗北無伏隂火西無滯¶
霖淫昏之世反膏而波(春行秋令大/水發民廬舍)反氷而花(冬行夏/令能李)¶
(花/)雹傷螟嚙(夏行冬令則雨雹/時則蝗飛蔽天)旱赤雨血(秋行夏令則/雨血時則赤)¶
(旱千/里)是陛下政令出乎修明則寒暑運行政令出乎淫¶
昏則災祥屢臻其可忽乎臣又聞陛下與人為春得革¶
惨作和起枿生華喜滿其家沃穆歡咳如煖景時開樹¶
色烟光覺葱蘢芳蒼陛下與人為秋得愁刮人魄風日¶
<pb:KR4h0132_WYG_122-7a>¶
冷白慄慄蕭索覺庭槐枯落陛下與人為夏得變絺成¶
襦嘘燼作爐駒驅輒結雜遝噎禊門如三伏熱陛下與¶
人為冬得舉皆不見日凍薄人骨間間慼慼燈青火白¶
門無蹄轍迹顧陛下左右皆春天下病悴者衆也陛下¶
肘腋皆熱中國病凍者衆也豈陛下用心有頗焉陛下¶
茍能平其心雖澤不周恵不均天下無恨言不然天将¶
視陛下心而燠寒也¶
　　復佛寺奏(孫樵/)¶
<pb:KR4h0132_WYG_122-7b>¶
賤臣樵上言臣以為殘蠧於理者羣髠㝡大且十口之¶
家男力而耕女力而桑卒嵗其衣食僅自給也棟宇僅¶
自完也若羣髠者所飽必稻粱所衣必綿縠居則邃宇¶
出則肥馬是則中户不十不足以活一髠武皇帝元年¶
籍天下羣髠凡十七萬夫以十家給一髠是編一民百¶
七十萬困於羣髠矣武皇帝一日髮天下髠悉歸平民¶
是時一百七十萬家之心咸知生地陛下自即位以來¶
詔管廢寺以復羣髠自元年正月即位以來洎今年五¶
<pb:KR4h0132_WYG_122-8a>¶
月斤斧之聲不絶天下而工未已訊聞陛下即復之不¶
休臣恐數年之間天下十七萬髠如故矣臣以為武皇¶
帝即不能除羣髠陛下尚宜勉思而去之以甦疲民彼¶
将興於已廢乎請以開元之事眀之開元之年大駕還¶
自東封從以于官之衆六軍之士三日留於陳留民猶¶
有餘力今陛下即能東封道次給一食則民力殫矣何¶
開元之民力有餘而陛下之民力不足耶開元之間率¶
户出兵籍而為伍春夏縱之家以力耕稼秋冬聚之将¶
<pb:KR4h0132_WYG_122-8b>¶
以戒武事如屯則兵未始廢於農農未甞奪於兵故開¶
元之民力有餘也今天下常兵不下百萬皆衣食於平¶
民嵗度費率中户五僅能活一兵如此則編户不五百¶
萬不足以給之故陛下之民力不足也今陛下以力不¶
足之民而欲重困於羣髠将何以踵開元太平事耶貞¶
觀以還開元户口㝡為殷繁不能逾九百萬即今有問¶
於户部其能如開元乎借如陛下以五百萬給天下之¶
兵今欲又以一百七十萬給於羣髠是六百七十萬無¶
<pb:KR4h0132_WYG_122-9a>¶
羨賦矣即令户口不下於開元其餘止二百萬而國家¶
萬故畢出其間陛下孰與其足耶即是鹽鐡不可除而¶
𣙜筦加筭矣天下之民得不重困乎日者陛下甞欲營¶
國東門諫議大夫入争於前一言未及終陛下非徒輟¶
其工而又賜帛以優之今所復寺宇豈特國門之争乎¶
叢徒嘯工豈特國門之使乎寧諫議大夫不以言而陛¶
下不以聽耶陛下則不能復廢之臣願陛下已復之髠¶
止而勿復加已營之寺止而勿復修庶㡬天下之民尚¶
<pb:KR4h0132_WYG_122-9b>¶
可活也今天下㝡不可去者兵也尚為陛下思去兵之¶
術究開元太平事冀異日為陛下言之况去無用之髠¶
耶臣昧死以言¶
　　建炎元年奏(宋宗澤/)¶
臣伏見我國家承平㡬二百年數世戴白之老不識兵¶
革上下恬嬉猶夷度日不復以權謀戰争為念乃以敵¶
人誕謾為可憑信朝廷恬視不少置疑不惟不曽教人¶
坐作進退擊刺挽射之伎俾嚴攻討其間有實欲賈勇¶
<pb:KR4h0132_WYG_122-10a>¶
思敵所愾之人士大夫不以為狂則以為妄因循苟且¶
以致敵人顛越不恭遂有前日之禍臣不勝憤恨然茲¶
非敵人之能也皆由亡誠實之士鼓唱驕逸率以斂迹¶
逃避曲辱不恥為智為勇耳萬一有慷慨論列則掩耳¶
不聽別造佞說以相浮動茲無他大抵只欲助冦張皇¶
聲勢直為我祖宗一統基業更不當顧藉直兩手分付¶
與敵人耳嗟乎何不忠不義之甚也臣毎思念涕泗交¶
下繼之以血此天地神明之所昭鑒臣恭惟淵聖皇帝¶
<pb:KR4h0132_WYG_122-10b>¶
靖康之初信此和議俾冦大獲而歸去冬與今春夏敵¶
人猖獗大臣柔邪諛佞蓄縮畏避者不敢畧有拒抗語¶
但詭譎為誠實包藏為智謀緘黙為沈鷙遂致二聖䝉¶
塵后妃親王與無辜之人流離北去想陛下龍潛濟鄆¶
甞親聞見張邦昌耿南仲輩所為也陛下入繼大統即¶
将前主和議者竄之嶺外使天下寃抑之氣一旦舒快¶
自後臣竊聞陛下日與二三大臣論思講畫必欲大雪¶
我廟朝之恥激厲卒伍勸率義士俾思勦絶以正華夏¶
<pb:KR4h0132_WYG_122-11a>¶
不意陛下復聽姦邪之語又浸漸望和迂囘曲折為退¶
走計臣願陛下試一思之陛下初陟位何故以講和為¶
非逐當時議臣陛下近日又何故只憑信姦邪與奸臣¶
為他日之畫營繕金陵迎奉元祐太后仍遣省官迎奉¶
太廟木主棄河東河西河北京東京西淮南陜右七路¶
千百萬生靈如糞壤草芥略不顧恤比奸臣遣姦狡小¶
醜假作使偽楚為名來覘我大宋虚實臣見如是因納¶
諫状與留守范納乞收彼國奉使之人置之牢狴奏取¶
<pb:KR4h0132_WYG_122-11b>¶
朝廷指揮庶激軍民士庶懐寃之心俾肯力戰仰賛陛¶
下再造王室中興大宋基業之意今却令遷置別館優¶
加待遇臣奉此詔命憂思涕泣心欲折死不知二三大¶
臣何為於敵人情欵如是之厚而於我國家訏謨如是¶
之薄臣毎思京師人情物價漸如我祖宗時若鑾駕一¶
歸則再造之功與中興之烈必赫奕宏大跨商周而越¶
漢唐矣何姦邪之臣尚狃和議皇惑聖聰伏望陛下察¶
之臣之樸愚不敢奉詔以彰國弱此我大宋興衰治亂¶
<pb:KR4h0132_WYG_122-12a>¶
之機也臣願陛下思之陛下果以臣言為狂願盡賜褫¶
削臣死之日當囑臣之子記臣之言力請囘鑾亟還京¶
闕上念社稷之重下慰黎民之心命将出師大震雷霆¶
之怒救焚拯溺出民水火之中夙荷君恩敢忘尸諫顒¶
昻法座無由再望於清光枯朽㣲生從此永辭於宸扆¶
　　六疏外宻奏(明王錫爵/)¶
臣惟古稱報恩有生銜環死結草者乃臣今日所䝉環¶
不勝銜草不勝結矣惟是旦暮危喘死生永訣懐有野¶
<pb:KR4h0132_WYG_122-12b>¶
人芹曝之獻若不及今少效萬一竊恐魂魄私恨永無¶
瞑目之期記得同官于慎行尚書馮琦皆於奄忽之中¶
進危明之論而臣腔血未冷忍遂恝然凡今言時政者¶
皆云稅差未撤章疏久留九卿科道之不補建言罪廢¶
之不召以為㝡關理亂而臣則謂此皆廷臣及臣等之¶
所已言皇上所再三許以罷革許以發行者也羣臣所¶
候者皇上之㫖也皇上自有㫖而自發之復以誰候哉¶
伏讀聖諭有邊疆多事朕躬日夜焦勞等語顧臣竊謂¶
<pb:KR4h0132_WYG_122-13a>¶
今日所憂乃不在邊疆而在朝廷不在冦亂而在人心¶
人心之離又不在一時而在平日年復一年茍幸無事¶
則可相安於忘言而今滇南遼左絡繹告變臣近鄉淛¶
直一帶且大荒大亂不成地方矣感天動人更無他事¶
惟望即将年來累下之㫖早踐而力行之救災在此救¶
亂亦在此臣姑不暇逺引且以近事驗之如一冊立也¶
王家屏請之未行也而人競以為忠至於一旦舉行而¶
舉朝頌大聖人之作為無敢有一人分功者豈非不行¶
<pb:KR4h0132_WYG_122-13b>¶
則善歸於臣行則善歸於君乎一建言也在艾穆等人¶
争言其短而鄒元標等人争言其長豈非用之則名在¶
上而不用則名在下乎一税使也陳奉之惡過於楊榮¶
楚人之怨深於滇南而奉身與楚俱完榮身與滇俱敝¶
豈非早則權在朝廷而遲則權在亂民乎一行取也昔¶
時三年一取何以帖然今八九年一取何以反譁豈非¶
早則公論定於上遲則私議淆於下乎此皆可反推而¶
得不待臣言者以皇上神明天縱從前一二大事何甞¶
<pb:KR4h0132_WYG_122-14a>¶
終泥不行然必至於望者倦言者厭紀綱壊盡怨讐擔¶
盡皇上費㡬多嗔怒又代大臣費㡬多辨白至於不得¶
已而後行此如膏雨久屯黍苗先槁霜雪後時螟蝝巳¶
生其中攘亂基禍有不可勝言者矣而皇上且見以為¶
緩而無害也遂至於無所不緩適有傳户部告急疏者¶
倉無數萬之儲軍無半年之餉二百年來未有此極窘¶
極急之時而東南水災乂告矣太倉又将闕一嵗之儲¶
邊軍又将闕數年之餉矣中外洶洶朝不圖夕有如倭¶
<pb:KR4h0132_WYG_122-14b>¶
冦乗虚邊腹盡亂能令户兵二部空手應敵乎内帑之¶
儲能終扄而不發即發亦能濟於事乎甞讀史至唐徳¶
宗以累年瓊林大盈之儲不能償糲食菜餅之怨是可¶
見聚財不如散財而散財早則錙銖當丘山之用散財¶
遲則丘山不能當錙銖之用臣前所言遲早緩急之說¶
即此亦是吃𦂳事也又臣毎見近來朝廷庶政叢脞總¶
繇皇上疑外臣之多懐二心如近日南北黨議及行取¶
之紛紛是也然疑其人則當顯究其人之是非不當為¶
<pb:KR4h0132_WYG_122-15a>¶
人而并疑其事疑其事則當直窮其事之得失不當為¶
一事而旁及於事事夫聖明在上至於事事可疑而天¶
下乃無一事可為者然則錢糧之進收武官之遷除内¶
臣之奏訐獨何為朝發而夕下若斯之急也人雖堯舜¶
誰能無過要以亟斷亟行縱有瑕疵終不為失日月暫¶
時之食而稽留不決縱萬全萬當常為風雨如晦之時¶
祖宗徳澤不可長恃宗廟神靈不可長保惟皇上思之¶
思之慎之慎之臣今已矣祇此矇瞍迂論萬里可以當¶
<pb:KR4h0132_WYG_122-15b>¶
面談寸絲可以補衮闕而尚有發揮未盡者前已附之¶
首䟽宻掲中皇上倘一并檢納亟賜施行政可不須見¶
臣之面而臣亦可少抒戀闕之懐已緣奉聖躬焦勞之¶
諭且適當此燃眉厝火之時憂不得不深言不得不直¶
盖亦股肱一體之誼當然而萬諱不敢避萬譴不敢逃¶
者也古記有之鳥之将死其鳴哀人之将死其言善所¶
望皇上以死憐臣就以此疏當臣遺表臣不勝哀鳴涕¶
哽之至¶
<pb:KR4h0132_WYG_122-16a>¶
　¶
　¶
　¶
　¶
　¶
　¶
　¶
　¶
<pb:KR4h0132_WYG_122-16b>¶
　¶
　¶
　¶
　¶
　¶
　¶
　¶
　文章辨體彚選巻一百二十二¶
