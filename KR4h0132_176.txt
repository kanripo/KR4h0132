# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:26.827778
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷一百七十六
<pb:KR4h0132_WYG_176-1a>¶
欽定四庫全書¶
　文章辨體彚選巻一百七十六¶
　　　　　　　　　　　　明　賀復徴編¶
劄子六¶
　　乞校正陸䞇奏議進御劄子(宋蘇軾/)¶
臣等猥以空踈備員講讀聖明天縱學問日新臣等才¶
有限而道無窮心欲言而口不逮以此自愧莫知所為¶
竊謂人臣之納忠譬如醫者之用藥藥雖進於醫手方¶
<pb:KR4h0132_WYG_176-1b>¶
多傳於古人若已經效於世間不必皆從於已出伏見¶
唐宰相陸䞇才本王佐學為帝師論深切於事情言不¶
離於道德智如子房而文則過辨如賈誼而術不踈上¶
以格君心之非下以通天下之志但其不幸仕不遇時¶
德宗以苛刻為能而䞇諫之以忠厚德宗以猜忌為術¶
而䞇勸之以推誠德宗好用兵而䞇以消兵為先德宗¶
好聚財而䞇以散財為急至如用人聴言之法治邊馭¶
將之方罪已以收人心改過以應天道去小人以除民¶
<pb:KR4h0132_WYG_176-2a>¶
害惜名器以待有功如此之流未易悉數可謂進苦口¶
之藥石鍼害身之膏肓使德宗盡用其言則貞觀可得¶
而復臣等每退自西閣即私相告以陛下聖明必喜䞇¶
議論但使聖賢之相契即如臣主之同時昔馮唐論頗¶
牧之賢則漢文為之太息魏相條&KR0303;董之對則孝宣以¶
致中興若陛下能自得師則莫若近取之䞇夫六經三¶
史諸子百家非無可觀皆足為治但聖言幽逺末學支¶
離譬如山海之崇深難以一二而推擇如䞇之論開巻¶
<pb:KR4h0132_WYG_176-2b>¶
了然聚古今之精英實治亂之龜鑑臣等欲取其奏議¶
稍加校正繕寫進呈願陛下置之坐隅如見䞇靣反覆¶
熟讀如與䞇言必能發聖性之高明成治功於嵗月臣¶
等不勝區區之意取進止¶
　¶
　¶
　¶
　文章辨體彚選巻一百七十六¶
