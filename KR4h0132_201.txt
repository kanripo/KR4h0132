# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:27.451902
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷二百一
<pb:KR4h0132_WYG_201-1a>¶
欽定四庫全書¶
　文章辨體彚選巻二百一¶
　　　　　　　　　　　　眀　賀復徵　編¶
故事¶
　賀復徵曰按故事者借事闡忠則法語而有巽言之¶
　聼夫國家大關鍵大補救處今必有與古相合者進¶
　告者當知所取類矣¶
　　故事(宋真徳秀/)¶
<pb:KR4h0132_WYG_201-1b>¶
國語吳王夫差(夫差吳/王名)起師伐越越王勾踐(勾踐越/王名)起¶
師逆之江(逆謂迎而/拒之也)大夫種獻謀(種越/大夫)曰王其無庸戰¶
(言不必/戰也)不如設戎(言備兵/自守也)約辭行成(約辭謂卑下其詞/行成猶求和也)¶
以喜其民(民謂吳/國之人)以廣侈吳王之心吾以卜之於天天¶
若棄吳必許吾成而不吾足也(不吾足謂不/以為可憂也)將必寛然¶
有伯(音/霸)諸侯之心焉(寛然閒/暇之意)既罷(音/疲)弊其民而天奪之¶
食安受其燼(燼謂灰燼言/乘其弊也)乃無有命矣(謂絶吳/之命也)越王許¶
諾乃命諸稽郢行成於吳(諸稽郢/越大夫)曰寡君勾踐使下臣¶
<pb:KR4h0132_WYG_201-2a>¶
郢不敢顯然布幣行禮敢私告於下執事昔者越國見¶
禍(猶言/被禍)得罪於天王(天王天/子也)天王親趨玉趾以心孤勾¶
踐(孤猶/外也)而又宥赦之(先是吴伐越許之平/勾踐棲於㑹稽之上)君王之於越¶
也繄起死人而肉白骨也(言吴有全/活之恩也)孤不敢忘天災其¶
敢忘君王之大賜乎今勾踐申禍無良(申重也/良善也)草鄙之¶
人敢忘君王之大德而思邊垂之小怨以重得罪於下¶
執事勾踐用帥二三之老(老家/臣也)親委重罪頓顙於邊今¶
君王不察盛怒屬兵(屬兵猶/連兵也)將殘伐越國越國固貢獻¶
<pb:KR4h0132_WYG_201-2b>¶
之邑也君王不以鞭箠使之而辱軍士使冦令焉(言不/以鞭)¶
(箠指麾之而/辱遣軍士也)勾踐請盟一介(音/果)嫡女(一介一/人也)執箕箒以¶
賅姓於王公(箕箒洒埽之/具賅備也)一介嫡男奉槃匜以随諸御¶
(槃匜二器也御/謂侍御之人)春秋貢獻不觧於王府(觧與/懈同)天王豈辱¶
裁之亦征諸侯之禮也(言此征取諸/侯之常禮也)敢使下臣盡辭唯¶
天王秉利度義焉(秉執也利謂便也/度量也義謂宜也)¶
吳王夫差乃告諸大夫曰孤將有大志於齊(言欲/伐齊)吾將¶
許越成而無拂吾慮(言欲許與越和/免嬰拂思慮也)若越既改吾又何¶
<pb:KR4h0132_WYG_201-3a>¶
求若其不改反行吾振旅焉(謂自齊還整/兵伐之也)申胥諫曰(申/胥)¶
(即伍子/胥也)不可許也夫越非實忠心好吳也又非懾畏吾¶
甲兵之强也大夫種勇而善謀將還玩吳國於掌股之¶
上(還反也玩猶/侮也弄也)以得其志夫固知君王之盖威以好勝¶
(盖猶/尚也)故婉約其辭(婉順/也)以從逸王志(從随/也)使淫樂於諸¶
夏之國以自傷也使吾甲兵鈍弊民人離落而日以憔¶
悴然後安受吾燼夫越王好信以爱民四方歸之年穀¶
時熟日長(上/聲)炎炎及吾猶可以戰也為虺弗摧為蛇將¶
<pb:KR4h0132_WYG_201-3b>¶
若何(虺小/蛇大)吳王曰大夫奚隆於越(隆盛也不必/以越為盛)越曽足¶
以為大虞乎(不足以為/大慮也)若無越則吾何以春秋曜軍士¶
(言無越則兵/無所振輝)乃許之成(二文已載下/編故不復評)¶
　臣按三代王者之師一於仁義而已未始有詐諼之¶
　謀也周衰而敵國相吞於是舎仁義用詐謀以徼一¶
　旦之勝方吳之攻越也越欲出師以拒之其臣大夫¶
　種以為是不必戰也不如婉約其辭以行成於吳行¶
　成云者即後世講和之謂也吾之辭卑且屈則吳人¶
<pb:KR4h0132_WYG_201-4a>¶
　必喜而許吾成則吾事濟矣於是勾踐從之使其臣¶
　諸稽郢求成焉尊之曰君王天王者所以啟吳王之¶
　驕心也曰親委重罪頓顙於邊者所以殺吳王之怒¶
　心也使其女執箕箒之役其男奉槃匜之御以臣妾¶
　之禮自處以貢獻之邑自名者所以動吳王之喜心¶
　也故雖夫差之悍一入其言果以越為易而許之成¶
　焉善哉子胥之諫也曰彼非實忠心好吳也又非懾¶
　畏吾甲兵之强也大夫種勇而善謀將還玩吳國於¶
<pb:KR4h0132_WYG_201-4b>¶
　股掌之上故婉約其辭以從逸王志嗚呼若胥者可¶
　謂得敵國之情矣盖吳有胥越有種皆謀臣也智士¶
　也惟謀臣能察敵之謀惟智士能知敵之智使夫差¶
　從胥之諫而謹為之備雖百越其如吳何惟其誘於¶
　卑辭而置越於防慮之表方且伐齊㑹晉以爭霸於¶
　北方曽未幾時而越入吳矣盖卑辭之能誤人也如¶
　此厥後祖其遺智者何世蔑有以中國言之則如韓¶
　魏之併智伯以夷狄言之則如冒頓之滅東胡皆用¶
<pb:KR4h0132_WYG_201-5a>¶
　驕之之術故曰始如處女敵人開戸後如脱兔敵不¶
　及拒此兵家之秘謀百試而百中者也吾觀女真崛¶
　起海島其吞遼人陵我國大抵假和之一字以為悞¶
　敵之資甚至兵已登城而和不絶口此靖康之事所¶
　以遺悔於無窮也女真之先世以此紿人今其後裔¶
　又以此受紿䝉古竊聞䝉古取西夏取金國也皆先¶
　之以議和之使而随之以侵伐之師未有不堕其術¶
　中者嗚呼敵情多詐一至於此吾其可以不監乎夫¶
<pb:KR4h0132_WYG_201-5b>¶
　以蹶起之彊敵驟得志於諸國驕蹇踞肆乃其情也¶
　而我小行人之至彼也其主見之温其言怡其色酌¶
　之酒而勞之我何以得此於彼也報使遄至無要索¶
　之辭有恭順之禮又何以得此於彼也㐮漢之行人¶
　未返而兩淮之王師已動取其三都據其諸郡彼未¶
　嘗有詰問之辭也我既舉兵彼宜絶好而王檝之来¶
　則自若也我既攻彼彼宜我忿而東門之役何為莫¶
　之報也(缺/)物之警彼宜秘宻而宣之於言不忌吾之¶
<pb:KR4h0132_WYG_201-6a>¶
　得其情也回回之征彼宜隠諱而猥以見告不虞我¶
　之乘其隙也凡若是者又何以得此於彼也其忠心¶
　爱我耶抑畏吾甲兵之強耶其亦有臣如種者將以¶
　玩吾國於股掌之上耶是不可以不察也先之以議¶
　和之使随之以征伐之兵彼嘗施之二國矣又安知¶
　不欲施於我耶是尤不可以不備也言辭之甘藏鋒¶
　刅於飴蜜也禮貌之卑設機穽於康莊也歛兵逺去¶
　鷙鳥將擊之形也委地弗爭芳餌致魚之術也伏惟¶
<pb:KR4h0132_WYG_201-6b>¶
　聖眀之君忠智之臣相與亟圗之無以三代仁義望¶
　乎彼而以末世詐諼虞乎彼大為之備以措四海於¶
　安毋受其欺以遺千載之悔實天下幸甚¶
　　故事(真徳秀/)¶
通鑑唐德宗紀初安史之亂數年間天下戸口什亡八¶
九州縣多為藩鎮所據貢賦不入朝廷府庫耗竭中國¶
多故戎狄毎歳犯邊所在宿重兵仰給縣官所費不貲¶
皆倚辦於劉晏晏以為户口滋多則賦稅自廣故其理¶
<pb:KR4h0132_WYG_201-7a>¶
財常以養民為先諸道各置知院官每旬月具州縣雨¶
雪豐歉之状白使司豐則貴糴歉則賤糶或以穀易雜¶
貨供官用及於豐處賣之知院官始見不稔之端先申¶
至某月須如干蠲免某月須如干救助及期晏不俟州¶
縣申請即奏行之應民之急未嘗失時不待其困弊流¶
亡餓殍然後賑之也繇是民得安其居業戸口蕃息晏¶
始為轉運使時天下見戸不過二百萬其季年乃三百¶
餘萬其初財賦嵗入不過四百萬緡季年乃千餘萬緡¶
<pb:KR4h0132_WYG_201-7b>¶
　臣聞諸大學曰有德此有人有人此有土有土此有¶
　財有財此有用德者本也財者末也外本内末爭民¶
　施奪是故財聚則民散財散則民聚自古迄今未有¶
　人心失而財可恃者亦未有不䘏其民而可以豐財¶
　者聖賢之言炳若星日萬世不能易也劉晏在唐雖¶
　未足以語此然猶知養民為理財之本出入歛散亦¶
　皆有法嵗豐穀賤則傷農故必高其價以糴嵗饑穀¶
　貴則傷民故必下其價以糶㓙荒始兆先期賑䘏用¶
<pb:KR4h0132_WYG_201-8a>¶
　物雖約所濟者多以故民生安業戸口蕃息嵗入之¶
　賦至於數倍夫晏以一有司粗知財用之本末猶能¶
　致利若此况為天下者誠能究大學生財之義一意¶
　務德以養民其效可勝計哉臣觀近世所謂善理財¶
　者何其懵乎此也元元已病而科歛日興不知皮將¶
　盡而毛無所附也出新巧以籠愚民苟邀倍稱之入¶
　不知朝四暮三之亡益也孟子曰我能為君實倉廩¶
　充府庫今之所謂良臣古之所謂民賊也夫以劉晏¶
<pb:KR4h0132_WYG_201-8b>¶
　之術而槩諸孟子之言已未免為聖賢罪人矣而今¶
　之有司則又晏之罪人也惟聖眀之君忠智之臣亟¶
　思其本而改圖之實天下幸甚¶
　　故事(真德秀/)¶
高宗日歴建炎三年六月二日已酉宰執進呈次上曰¶
太史奏乆隂霖雨不止占為隂盛下有隂謀霖雨者人¶
怨所致早晩差寒天道不順寒隂反節朕觀晉史天文¶
志備言其證恐失其當以召天變¶
<pb:KR4h0132_WYG_201-9a>¶
　臣聞災異者天地之戒也古先哲王嚴於自儆故其¶
　遇災也常以為人事之所召後世之君樂於自恕故¶
　其遇災也常以為天數之適然治亂存亡之分未有¶
　不基於此者恭惟高宗皇帝勤勞恭儉紹開中興憂¶
　閔元元力行仁政求諸當時未見闕失而乆隂霖雨¶
　之變惕然自省遽以為人怨之所致大哉聖言可謂¶
　深知天人相與之際矣臣伏觀春夏以来淫雨過度¶
　都城之内細民失業近畿諸邑山裂水涌淪胥以死¶
<pb:KR4h0132_WYG_201-9b>¶
　者不可勝計仰惟陛下畏天敬民無愧前聖固宜殊¶
　祥異瑞史不絶書而譴告諄諄迺與事戾何耶臣伏¶
　而思之此殆吏刻急而民怨咨之所致也夫朝廷張¶
　官置更凡以為民改法易令亦以為民而今長人之¶
　官能布宣德意勤恤民隠者何其甚寡而依勢作威¶
　倚法以削者何其紛紛也假稱提楮幣之令而科率¶
　齊民借摧抑兼併之名而破壞富室期㑹峻於星火¶
　争利極於錐刀於是掊歛興而民始怨矣不窮告訐¶
<pb:KR4h0132_WYG_201-10a>¶
　之虗實而廣事株連不原情犯之重輕而例行拘籍¶
　甚而父子啣寃赴井相踵丘墳何辜亦沒縣官於是¶
　刑戮繁而民始怨矣夫天之與人本同一氣故有匹¶
　婦非辜而赤地千里者况民生嗸嗸如此天豈不為¶
　之動乎臣願陛下以昊天孔眀為不可忽以皇祖有¶
　訓為不可忘日與輔弼之臣講求廣大之政亟下眀¶
　詔申敇有司蠲除繁苛與民休息若是而災害弗除¶
　嘉祥弗應者非所聞也臣不勝惓惓¶
<pb:KR4h0132_WYG_201-10b>¶
　¶
　¶
　¶
　¶
　¶
　¶
　¶
　文章辨體彚選卷二百一¶
