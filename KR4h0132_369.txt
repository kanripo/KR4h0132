# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:32.321430
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三百六十九
<pb:KR4h0132_WYG_369-1a>¶
欽定四庫全書¶
　文章辨體彚選巻三百六十九¶
　　　　　　　　　　　　明　賀復徴　編¶
䟦二¶
　　䟦吕侍講嵗時雜記(宋陸游/)¶
承平無事之日故都節物及中州風俗人人知之若不¶
必記自喪亂來七十年遺老凋落無在者然後知此書¶
之不可闕吕公論著實崇寧大觀間豈前軰逹識固已¶
<pb:KR4h0132_WYG_369-1b>¶
知有後日耶然年運而往士大夫安於江左求新亭對¶
泣者正未易得撫巻累欷慶元三年二月乙卯笠澤陸¶
某書¶
　　䟦李荘簡公家書(陸游/)¶
李丈叅政罷政歸鄉里某年二十矣時時來訪先君劇¶
談終日每言秦氏必曰咸陽憤切慨慷形于色辭一日¶
平旦來共飯謂先君曰聞趙相過嶺悲憂出涕僕不然¶
謫命下青鞵布襪行矣豈能作兒女態耶方言此時目¶
<pb:KR4h0132_WYG_369-2a>¶
如炬聲如鐘其英偉剛毅之氣使人興起後四十年偶¶
讀公家書雖徙海表氣不少衰丁寧訓戒之語皆足垂¶
範百世猶想見其道青鞵布襪時也淳熈戊申五月笠¶
澤陸某題¶
　　䟦陳伯正所藏山谷帖(陸㳺/)¶
此巻不應擕在長安逆旅中亦非貴人席㡌金絡馬傳¶
呼入省時所觀程子他日幅巾笻杖渡青衣江相羊喚¶
魚潭瑞草橋清泉翠樾之間與山中人共小巢籠鶴菜¶
<pb:KR4h0132_WYG_369-2b>¶
飯掃石置風爐煑䝉頂紫茁然後出此巻共讀乃稱爾¶
　　䟦東坡祭陳令舉文(陸游/)¶
東坡前後集祭文凡四十首惟祭賢良陳公辭指最哀¶
讀之使人感歎流涕其言天人予奪之際雖若出憤激¶
然士抱竒材絶識沉壓擯廢不得少出一二則其肝心¶
凝為金石精氣去為神明亦烏足怪彼憒憒者固不知¶
也紹熈甲寅十二月二十九日笠澤陸某謹書¶
　　䟦花間集(陸游/)¶
<pb:KR4h0132_WYG_369-3a>¶
唐自大中後詩家日趣淺薄其間傑出者亦不復有前¶
軰閎妙渾厚之作久而自厭然梏於俗尚不能㧞出㑹¶
有倚聲作詞者本欲酒間易曉頗擺落故態適與六朝¶
跌宕意氣差近此集所載是也故歴唐季五代詩愈卑¶
而倚聲者輙簡古可愛蓋天寳以後詩人常恨文不迨¶
大中以後詩衰而倚聲作使諸人以其所長格力施¶
於所短則後世孰得而議筆墨馳騁則一能此不能彼¶
未易以理推也¶
<pb:KR4h0132_WYG_369-3b>¶
　　䟦劉凝之陳令舉騎牛圖(陸游/)¶
公卿貴人方黄金絡馬傳呼火城中時欲如二公騎牛¶
山谷蕭𣪚遺物固不可得若予者仕既齟齬及斥歸欲¶
買一黄犢代歩其費二萬有畸作欄畜童又在此外遂¶
一笑而止徒有此生猶著㡬兩屐之歎乃知二公風流¶
亦未易追也紹興甲寅十二月二十九日陸某識¶
　　䟦畫橙(陸㳺/)¶
嘉泰癸亥四月十六日兩朝實錄将進書予以史官兼¶
<pb:KR4h0132_WYG_369-4a>¶
秘書監宿衛於道山堂之東直舍茶罷取此軸摩挲乆¶
之覺香透指爪此物著霜時予歸鏡湖小園乆矣¶
　　䟦焦伯強帖(陳亮/)¶
寳元康定之間本朝極盛之時也諸公巨人踵武相接¶
天下毫髪絲粟之才皆得以牽連成就况若伯強之卓¶
然能自見者乎其於骨肉書翰之間㤙意藹然蓋非其¶
異行也魯多君子而宓子賤稱焉事衰世之大夫友薄¶
俗之士雖豪傑㧞出之才猶懼其不免是以君子論其¶
<pb:KR4h0132_WYG_369-4b>¶
世也¶
　　䟦紹興辛已親征草詔(辛棄疾/)¶
使此詔見於紹興之前可以無事讐之大耻使此詔行¶
於隆興之後可以卒不世之大功今此詔與此敵猶俱¶
存也悲夫¶
　　䟦唐人暮雨牧牛圖(朱熹/)¶
予老於農圃日親犂耙故雖不識畫而知此畫之為真¶
牛也彼其前者却顧而徐行後者驤首而騰赴目光烱¶
<pb:KR4h0132_WYG_369-5a>¶
然真若相語以雨而相速以歸者覽者未必知也良工¶
獨苦詎不信然延平余無競出示此巻巻中有劉忠定¶
鄒忠公題字覽之并足使人起敬而龍山老人又先君¶
所選士而余所嘗趨走焉者也俛仰存沒為之慨然因¶
識其後而歸之¶
　　蜀人㳺監簿慶元黨人家乗後䟦(真徳秀/)¶
慶元黨人者韓侂胄所立名也夫君子羣而不黨黨之¶
為言豈美名也哉侂胄以此誣當世之賢余意當世之¶
<pb:KR4h0132_WYG_369-5b>¶
賢将引避之不暇而後溪劉先生頋以是名㳺公之墓¶
大理寺丞君復以是名其家乗焉何哉蓋是是非非之¶
理天實為之非人力可以倒置也漢之三君八俊非黨¶
也而中常侍以黨名之方其加以是名也斥辱之摧殘¶
之固将使天下之人同心疾之也然天下不惟不疾而¶
益鄉慕之西州豪傑耻於不與而凡𨽻名文徳之石者¶
至今望之若神人然然則人心所同然者果可以力倒¶
置之耶當慶元初衆賢盈庭人稱為小元祐而侂胄以¶
<pb:KR4h0132_WYG_369-6a>¶
區區鶡弁乃欲祖章蔡故智一網而空之於是姦黨之¶
名以立彼其心固謂被是名者不勝其辱矣亦孰知夫¶
適以榮之耶游公在當時名居餘官之首不問可知其¶
人寺丞君復立志操行凛凛有父風隱徳之報将於是¶
乎在予讀其所輯家乗不勝起敬而書之且嘆侂胄之¶
愚欲以一手掩天下之目也建安真某書¶
　　䟦吕元吉先人介軒記後(文天祥/)¶
巽齋先生曰徂徕石先生名介質肅唐公名介鄭公俠¶
<pb:KR4h0132_WYG_369-6b>¶
字介夫半山老人字介甫凡有取乎介者其人必可觀¶
也予嘗評之徂徠之介為孤峭質肅之介為直方鄭公¶
之介為敢决荆公之介為執拗三公之介絶於天質荆¶
公之介襍於客氣介則一而其所以介則不同也予獨¶
悲夫強辯堅忍虛名偽行介甫以誤於其君以厲於其¶
時至今天地易位人極不立皆此介之流也徂徠不得¶
為諌官唐公爭新法不勝發憤死鄭以一跌碌碌州縣¶
不復能自振迅介美徳也三公得其純坎坷於當世彼¶
<pb:KR4h0132_WYG_369-7a>¶
其角血氣之私竊名譽之盛而遺毒迨今日而未已嗚¶
呼偽行之誤人而直道之難行乆矣吕元吉之先人名¶
介軒予不及識其人諸君品題類以為言和而行果色¶
溫而氣剛然則是介也視前三君子有光焉然君止於¶
布衣懷其耿耿不見於用則君之所遇又為不幸者雖¶
然介在我幸不幸在天吾求無怍乎本心可矣何外物¶
之較風氣淺薄其能刻厲矯揉以竊毅然丈夫之名者¶
已不多見若夫以直自懟而毁方為圓以就外物者多¶
<pb:KR4h0132_WYG_369-7b>¶
矣外物卒不可得而本心空自喪失是則介軒之罪人¶
也元吉重念之哉¶
　　䟦周一愚負母圖(文天祥/)¶
已未之變周君一愚家於狗咬石之下最先遇禍君從¶
其兄負母越溪以逃妻子溺死不能救也事平君為圖¶
紀其状諸公嘉其臨難識所輕重褒之不絶口予謂人¶
子之事其親不幸而處人事之變急所急而緩所輕本¶
心之不能不爾其於天則蓋非有一毫之増益也一愚¶
<pb:KR4h0132_WYG_369-8a>¶
之處此豈其欲以為髙哉正可悲耳嗚呼自狗咬石之¶
失險江右之父母妻子離𣪚不知㡬人覽君之圖豈獨¶
為其一家哭哉誰謀不臧一至於此昔魏陵繪襄樊之¶
戰為于禁屈伏龎徳怒罵之状将耻禁也彼禁敗事者¶
見之宜發慚以死然龎徳憤憤就殞使其骨肉見所畫¶
像尚復何忍君此圖一開巻當一流涕毋為自苦予将¶
請之轉示前之玩敵抽戍者使誤國者死有餘愧而君¶
其庶少寛乎¶
<pb:KR4h0132_WYG_369-8b>¶
　　䟦懷素藏真律公二帖後(元劉因/)¶
顔魯公自其九世祖騰之至公以能書名天下者凡十¶
人而頵頍不與焉其淵源已如此而其父已傳法於殷¶
仲容而公又㑹意於張長史今見懷素此帖所云則知¶
公之講習於師友者又如此也嗚呼書一藝也必欲其¶
精而猶如是矧其大者乎帖後有文潞公吕汲公趙懿¶
簡劉忠肅諸公元祐四年䟦語是年潞公以元老平章¶
軍國事方辭去不得而汲公為宰相懿簡為樞宻忠肅¶
<pb:KR4h0132_WYG_369-9a>¶
公為御史吁亦盛矣哉後游師雄刻此帖於長安則八¶
年九月也宣仁后實以是月崩而明年已非元祐矣宋¶
之治亂於此焉分又所以發予之嘆也此雖一帖而有¶
可鑒者二故併書於後以待覽者云至元丁丑七月已¶
亥容城劉因書¶
　　䟦金國名公書(元好問/)¶
任南麓書如老法家斷獄網宻文峻不免嚴而少㤙使¶
之治京兆亦當不在趙張三王之下黄山書如深山道¶
<pb:KR4h0132_WYG_369-9b>¶
人草衣木食不可以衣冠禮樂束縳逺而望之知其為¶
風塵物表黄華書如東晉名流往往以風流自命如封¶
胡羯末猶有蘊藉可觀閑閑公書如本色頭陀學至無¶
生横説𥪡説無非般若百年以來以書名者多矣宇文¶
大學升通王禮部無競蔡丞相伯堅父子呉深州彦高¶
高待制子文耳目所接見行軰相後先為一時任高麓¶
趙黄山趙禮部龎都運才卿史集賢季宏王都勾清卿¶
許司諌道真為一時若党承㫖正書八分閑閑以為百¶
<pb:KR4h0132_WYG_369-10a>¶
年以來無與比者篆字則李陽冰以後一人郭忠恕徐¶
常侍不論今巻中諸公書皆備而行溪獨見遺正如鄴¶
中賓客應劉徐阮皆天下之選使無陳思王則亦不得¶
不為西園清夜惜也¶
　　䟦蘇氏家藏雜帖(宋本/)¶
今人以行草名者多蘇伯修家藏雜帖一巻嘗試就巻¶
中所有評之鮮于困學如雲間公子玉骨横秋富貴風¶
流仍復度世胡紹開如拙工鑄鼎模範未精沉重孤峭¶
<pb:KR4h0132_WYG_369-10b>¶
似竒實陋姚先生如上帝隂兵舉世不識恍惚變現要¶
以氣勝盧疎齋如叢祠野屋繪畫風雷雖復駭人却非¶
塵俗張大經如油翁獻技錢孔不濡運杓自然不過熟¶
耳茍正甫如近郊田叟老不作業意度真淳恨乏京様¶
王叅政如勤婦作縑致力杼軸雖媿羅綺亦復遲壞周¶
景逺如頭陀學佛頗見小乗苦行繼修或可證果予既¶
品題七八人者或謂蕭叔逹身能作字故鍾繇軰遭其¶
口吻子僅觧操筆詎容歴詆殊不知食前方丈具於饔¶
<pb:KR4h0132_WYG_369-11a>¶
人舉梜一嘗甘辛立辨正自不必手善烹調然後始識¶
味也¶
　¶
　¶
　¶
　¶
　¶
　¶
<pb:KR4h0132_WYG_369-11b>¶
　¶
　¶
　¶
　¶
　¶
　¶
　¶
　文章辨體彚選巻三百六十九¶
