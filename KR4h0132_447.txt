# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:35.267036
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷四百四十七
<pb:KR4h0132_WYG_447-1a>¶
欽定四庫全書¶
　文章辨體彚選巻四百四十七¶
　　　　　　　　　　　　明　賀復徵　編¶
銘一¶
　按鄭康成曰銘者名也劉勰云觀器而正名也故曰¶
　作器能銘可以為大夫矣考諸夏商鼎彝尊卥盤匜¶
　之屬莫不有銘而文多殘缺獨湯盤見於大學而大¶
　戴禮備載武王諸銘其後作者寖繁凡山川宫室門¶
<pb:KR4h0132_WYG_447-1b>¶
　井之類皆有銘辭葢不但施之器物而已然要其體¶
　不過有二一曰警戒二曰祝頌陸機曰銘貴博約而¶
　温潤斯言得之矣又有碑銘墓碑銘墓誌銘不並列¶
　於此云¶
　　黄帝金人器銘¶
古之慎言人也戒之哉無多言無多事多言多敗多事¶
多害安樂必戒無行所悔勿謂何傷其禍將長勿謂何¶
害其禍將大勿謂不聞神將伺人焰焰不滅炎炎若何¶
<pb:KR4h0132_WYG_447-2a>¶
涓涓不塞終成江河綿綿不絶或成網羅豪末不札(掇/也)¶
將尋斧柯誠能慎之福之根也曰是何傷禍之門也强¶
梁者不得其死好勝者必遇其敵盗憎主人民怨其上¶
君子知天下之不可上也故下之知衆人之不可先也¶
故後之温恭慎徳使人慕之執雌持下人莫踰之人皆¶
趨彼我獨守此人皆惑之我獨不徙内藏乃智不示人¶
技我雖尊高人弗我害惟能於此也江海雖左長於百¶
川以其卑也天道無親常與善人戒之哉¶
<pb:KR4h0132_WYG_447-2b>¶
　　黄帝巾机銘¶
無掘壑而附丘無舍本而治末日中必彗操刀必割執¶
斧必伐日中不彗是謂失時操刀不割是謂失利執斧¶
不伐賊人將來涓涓不塞將為江河熒熒不救炎炎奈¶
何兩葉不去將用斧柯¶
　　商王成湯商鼎銘¶
嗛嗛之徳不足就也不可以矜而祇取憂也嗛嗛之食¶
不足狃也不能為膏而祇離咎也¶
<pb:KR4h0132_WYG_447-3a>¶
　　周武王席銘(自此以下二十/四銘俱武王作)¶
安樂必敬無行可悔一反一側亦不可不志所監不逺¶
視爾所代¶
　　几銘¶
皇皇惟敬口生㖃口戕口¶
　　鑑銘¶
見爾前慮爾後¶
　　盥盤銘¶
<pb:KR4h0132_WYG_447-3b>¶
與其溺於人也寧溺於淵溺於淵猶可游也溺於人不¶
可救也¶
　　楹銘¶
毋曰胡殘其禍將然毋曰胡害其禍將大毋曰胡傷其¶
禍將長¶
　　杖銘¶
惡乎危於忿㚄惡乎失道於嗜慾惡乎相忘於富貴¶
　　履屨銘¶
<pb:KR4h0132_WYG_447-4a>¶
慎之勞勞則富¶
　　觴豆銘¶
戒之憍憍則逃¶
　　帶銘¶
火滅修容慎戒必共共則夀¶
　　户銘¶
夫名難得而易失無勤弗志而曰我知之乎無勤弗及¶
而曰我杖之乎擾阻以泥之若風將至必先搖搖雖有¶
<pb:KR4h0132_WYG_447-4b>¶
聖人不能為謀也¶
　　牖銘¶
隨天之時以地之財敬祀皇天敬以先時¶
　　劒銘¶
帶之以為服動必行徳行徳則興倍徳則崩¶
　　弓銘¶
屈伸之義廢興之行無忘自過¶
　　矛銘¶
<pb:KR4h0132_WYG_447-5a>¶
造矛造矛少間勿忍終身之羞予一人所聞以戒後世¶
子孫¶
　　書冠¶
寵以著首將身不正遺為徳咎¶
　　書履¶
行必慮正無懷僥倖¶
　　書車¶
自致者急載人者緩取欲無度自致而反¶
<pb:KR4h0132_WYG_447-5b>¶
　　書硯¶
石墨相著而黒邪心䜛言無得汙白¶
　　書鋒¶
忍之須臾乃全汝軀¶
　　杖銘¶
輔人無茍扶人無咎¶
　　衣銘¶
桑蠶苦女工難得新捐故後必寒¶
<pb:KR4h0132_WYG_447-6a>¶
　　鏡銘¶
以鏡自照見形容以人自照見吉凶¶
　　觴銘¶
樂極則悲沉湎致非社稷為危¶
　　筆銘¶
毫毛茂茂陷水可脱陷文不活¶
　　嘉量銘(撰人闕/)¶
時文思索允臻其極嘉量既成以觀四國永啓厥後兹¶
<pb:KR4h0132_WYG_447-6b>¶
器維則¶
　　鼎銘(宋正考父/)¶
一命而僂再命而傴三命而俯循墻而走亦莫余敢侮¶
饘於是鬻於是以糊余口¶
　　杖銘(漢劉向/)¶
厯危乗險匪杖不行年耆力竭匪杖不彊有杖不任顛¶
跌誰怨有士不用害何足言都蔗雖甘殆不可杖佞人¶
悦已亦不可相杖必取便不必用味士必任賢何必取¶
<pb:KR4h0132_WYG_447-7a>¶
貴¶
　　車左銘(傅毅/)¶
虞夏作車取象璣衡君子建左法天之陽正位受綏車¶
不内顧塵不出軌鸞以節步彼言不疾彼指不躬𤣥覽¶
于道永思厥中¶
　　車右銘(傅毅/)¶
擇御卜右採徳用良詢納耆老于我是匡惟賢是師惟¶
道是式箴厥旅賁内顧自敕匪皇其度匪愆其則越戒¶
<pb:KR4h0132_WYG_447-7b>¶
敦儉禮以華國¶
　　座右銘(崔瑗/)¶
無道人之短無説已之長施人慎勿念受施慎勿忘世¶
譽不足慕唯仁為紀綱隱心而後動謗議庸可傷勿使¶
名過實守愚聖所臧在涅貴不淄曖曖内含光柔弱生¶
之徒老氏誡剛强行行鄙夫志悠悠故難量慎言節飲¶
食知足勝不祥行之茍有恒久久自芬芳¶
　　樽銘(崔駰/)¶
<pb:KR4h0132_WYG_447-8a>¶
惟嵗之元朝賀奉樽金罍犧象嘉禮具存獻酬交錯萬¶
國咸歡¶
　　韈銘(崔駰/)¶
璣衡建子萬物含滋黄鍾育化以養元基長履景福至¶
於億年皇靈既祐祉禄來臻本枝百世子子孫孫¶
　　漏刻銘(李尤/)¶
昔在先聖配天垂則仰釐七曜俯順坤徳力建日官俾¶
立漏刻昏明既序景曜不忒唐命羲和敬授人時懸象¶
<pb:KR4h0132_WYG_447-8b>¶
著明序以崇熈季末不䖍徳衰於兹挈壺失職刺流在¶
詩聖哲稽古帝則是欽尺璧非寶重此寸隂昧旦丕顯¶
敬聽漏音思我王度如玉如金¶
　　井銘(李尤/)¶
井之所尚寒泉冽清法律取象不槩自平多取不損少¶
汲不盈執憲若斯何有邪傾¶
　　笥銘(胡廣/)¶
休矣斯笥凡器為式受相君子承此印紱帝命所吝用¶
<pb:KR4h0132_WYG_447-9a>¶
襃令徳佩以自修服以自勅忠肅恭懿鮮不為則靡悔¶
靡吝神人致福¶
　　樽銘(蔡邕/)¶
酒以成禮弗愆以淫徳將無醉過則荒沈盈而不沖古¶
人所箴尚鑒兹器懋朂厥心¶
　　警枕銘(蔡邕/)¶
應龍蟠蟄潛徳保靈制器象物示有其形哲人降鑒居¶
安聞傾¶
<pb:KR4h0132_WYG_447-9b>¶
　　座右銘(嚴遵/)¶
夫疾行不能遁影大音不能掩響黙然托䕃則影響無¶
因常體卑弱則禍患無萌口舌者禍患之門滅身之斧¶
言語者天命之屬形骸之部出失則患入言失則忘身¶
是以聖人當言而懷發言而憂如赴水火履危臨深有¶
不得已當而後言嗜慾者潰腹之矛貨利者喪身之仇¶
嫉妬者亡軀之害䜛佞者刎頸之兵殘酷者絶世之殃¶
陷害者滅嗣之塲淫戲者殫家之塹嗜酒者窮餧之藪¶
<pb:KR4h0132_WYG_447-10a>¶
忠孝者富貴之門節儉者不竭之源吾日三省傳告後¶
嗣萬世勿遺¶
　　剛夘銘(撰人闕/)¶
疾日嚴夘帝令䕫龍順爾固伏化兹靈殳既正既直既¶
觚既方庶疫剛癉莫我敢當¶
　　三神鑒銘(撰人闕/)¶
吾作明鏡幽鍊三商頌以長芳¶
　　尚方鑒銘二首(撰人闕/)¶
<pb:KR4h0132_WYG_447-10b>¶
尚方作鏡毋大傷左龍右虎掌四旁朱鳯𤣥武和隂陽¶
子孫備具居中央長保二親樂富昌兮宜侯王兮¶
　　其二¶
尚方作鏡真大好上有仙人不知老渴飲玉泉飢食棗¶
浮游天下敖四海夀比金石之國寶¶
　¶
　¶
　文章辨體彚選巻四百四十七¶
