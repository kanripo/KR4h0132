# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:34.963574
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷四百三十九
<pb:KR4h0132_WYG_439-1a>¶
欽定四庫全書¶
　文章辨體彚選巻四百三十九¶
　　　　　　　　　　　　明　賀復徴　編¶
品¶
　　詩品上(梁鍾嶸/)¶
氣之動物物之感人故揺蕩性情形諸舞詠照燭三才¶
暉麗萬有靈祗待之以致饗幽㣲藉之以昭告動天地¶
感鬼神莫近於詩昔南風之辭卿雲之頌厥義夐矣夏¶
<pb:KR4h0132_WYG_439-1b>¶
歌曰鬱陶乎余心楚謡曰名余曰正則雖詩體未全然¶
是五言之濫觴也逮漢李陵始著五言之目矣古詩眇¶
邈人世難詳推其文體固是炎漢之製非衰周之倡也¶
自王揚枚馬之徒詞賦競爽而吟詠靡聞從李都尉迄¶
班媫妤將百年間有婦人焉一人而已詩人之風頓已¶
缺䘮東京二百載中惟有班固詠史質木無文降及建¶
安曹公父子篤好斯文平原兄弟鬱為文棟劉楨王粲¶
為其羽翼次有攀龍托鳯自致於屬車者葢將百計彬¶
<pb:KR4h0132_WYG_439-2a>¶
彬之盛大備於時矣爾後陵遲衰㣲迄於有晉太康中¶
三張二陸兩潘一左㪍爾復興踵武前王風流未沬亦¶
文章之中興也永嘉時貴黄老稍尚虚談於時篇什理¶
過其辭淡乎寡味爰及江表㣲波尚傳孫綽許詢桓庾¶
諸公詩皆平典似道徳論建安風力盡矣先是郭景純¶
用雋上之才變創其體劉越石仗清剛之氣賛成厥羙¶
然彼衆我寡未能動俗逮義熈中謝益夀斐然繼作元¶
嘉中有謝靈運才高詞盛富艶難蹤固巳含跨劉郭陵¶
<pb:KR4h0132_WYG_439-2b>¶
轢潘左故知陳思為建安之傑公幹仲宣為輔陸機為¶
太康之英安仁景陽為輔謝客為元嘉之雄顔延年為¶
輔斯皆五言之冠冕文詞之命世也夫四言文約易廣¶
取效風騷便可多得毎苦文繁而意少故世罕習焉五¶
言居文詞之要是衆作之有滋味者也故云㑹於流俗¶
豈不以指事造形窮情寫物最為詳切者邪故詩有六¶
義焉一曰興二曰比三曰賦文巳盡而意有餘興也因¶
物喻志比也直書其事寓言寫物賦也𢎞斯三義酌而¶
<pb:KR4h0132_WYG_439-3a>¶
用之幹之以風力潤之以丹彩使味之者無極聞之者¶
動心是詩之至也若專用比興則患在意深意深則詞¶
躓若但用賦體則患在意浮意浮則文散嬉成流移文¶
無止泊有蕪漫之累矣若乃春風春鳥秋月秋蟬夏雲¶
暑雨冬雪祁寒斯四候之感諸詩者也嘉㑹寄詩以親¶
離羣托詩以怨至於楚臣去境漢妾辭宫或骨横朔野¶
或魂逐飛蓬或負戈外戎殺氣雄邊塞客衣單孀閨淚¶
盡文士有解佩出朝一去忘返女有揚蛾入寵再盼傾¶
<pb:KR4h0132_WYG_439-3b>¶
國凡斯種種感蕩心靈非陳詩何以展其義非長歌何¶
以騁其情故曰詩可以羣可以怨使窮賤易安幽居靡¶
悶莫尚於詩矣故詞人作者罔不愛好今之士俗斯風¶
熾矣纔能勝衣甫就小學必甘心而馳騖焉於是庸音¶
雜體各各為容至使膏腴子弟恥文不逮終朝㸃綴分¶
夜呻吟獨觀謂為警䇿衆覩終淪平鈍次有輕薄之徒¶
笑曹劉為古拙謂鮑照義皇上人謝朓今古獨歩而師¶
鮑照終不及日中市朝滿學謝朓劣得黄鳥度青枝徒¶
<pb:KR4h0132_WYG_439-4a>¶
自棄於髙聽無渉於文流矣觀王公搢紳之士毎愽論¶
之餘何嘗不以詩為口實隨其嗜慾商確不同淄澠並¶
泛朱紫相奪喧議競起凖的無依近彭城劉士章俊賞¶
之士疾其淆亂欲為當世詩品口陳標榜其文未遂感¶
而作焉昔九品論人七畧裁士校以賔實誠多未值至¶
若詩之為技較爾可知以類推之殆均博奕方今皇帝¶
資生知之上才體沉鬰之幽思文麗日月賞究天人昔¶
在貴遊已為稱首况八紘既奄風靡雲蒸抱玉者聨肩¶
<pb:KR4h0132_WYG_439-4b>¶
握珠者踵武以瞰漢魏而不顧吞晉宋於胸中諒非農¶
歌轅議敢致流别嶸之今録庶用旋於閭里均之於談¶
笑耳¶
　　詩品中¶
一品之中畧以世代為先後不以優劣為詮次又其人¶
既往其文克定今所寓言不録存者夫属詞比事乃為¶
通談若乃經國文符應資愽古撰徳駁奏宜窮往烈至¶
乎吟咏情性亦何貴於用事思君如流水既是即目高¶
<pb:KR4h0132_WYG_439-5a>¶
臺多悲風亦唯所見清農登隴首羌無故實明月照積¶
雪詎出經史觀古今勝語多非補假皆由直尋顔延謝¶
莊尤為繁宻於時化之故大明泰始中文章殆同書抄¶
近任昉王元長等辭不貴竒競須新事爾來作者寖以¶
成俗遂乃句無虚語語無虚字拘攣補衲蠧文已甚但¶
自然英㫖罕值其人詞既失髙則宜加事義雖謝天才¶
且表學問亦一理乎陸機文賦通而無貶李克翰林踈¶
而不切王㣲鴻寳宻而無裁顔延論文精而難曉摯虞¶
<pb:KR4h0132_WYG_439-5b>¶
文志詳而愽贍頗曰知言觀斯數家皆就談文體而不¶
顯優劣至於謝客集詩逢詩輒取張隲文士逢文即書¶
諸英志録並義在文曽無品第嶸今所録止乎五言雖¶
然網羅今古詞文殆集輕欲辨彰清濁掎摭病利凡百¶
二十人預此宗流者便稱才子至斯二品升降差非定¶
制方申變裁請寄知者爾¶
　　詩品下¶
昔曹劉殆文章之聖陸謝為體貳之才銳精研思千百¶
<pb:KR4h0132_WYG_439-6a>¶
年中而不聞宫商之辨四聲之論或謂前達偶然不見¶
豈其然乎嘗試言之古曰詩頌皆被之金石故非調五¶
音無以諧㑹若置酒髙堂上明月照髙樓為韻之首故¶
三祖之詞文或不工而韻入歌唱此重音韻之義也與¶
世之言宫商異矣今既不備管絃亦何取於聲律耶齊¶
有王元長者嘗謂余云宫商與二儀俱生自古詞人不¶
知之惟顔憲子乃云律吕音調而其實大謬唯見范曄¶
謝莊頗識之耳嘗欲進知音論未就王元長創其首謝¶
<pb:KR4h0132_WYG_439-6b>¶
朓沈約揚其波三賢或貴公子孫幼有文辨於是士流¶
景慕務為精宻襞積細㣲専相凌架故使文多拘忌傷¶
其真羙余謂文製本須諷讀不可蹇礙但令清濁通流¶
口吻調利斯為足矣至平上去入則余病未能蜂腰鶴¶
膝閭里巳具陳思贈弟仲宣七哀公幹思友阮籍詠懐¶
子卿䨇鳬叔夜䨇鸞茂先寒夕平叔衣單安仁倦暑景¶
陽苦雨靈運鄴中士衡擬古越石惑亂景純詠仙王㣲¶
風月謝客山泉叔源離宴鮑昭戍邊太冲詠史顔延入¶
<pb:KR4h0132_WYG_439-7a>¶
洛陶公詠貧之製恵連擣衣之作斯皆五言之警䇿者¶
也所謂篇章之珠澤文彩之鄧林¶
　　二十四詩品(唐司空圖/)¶
　雄渾¶
大用外腓真體内充返虚入渾積徤為雄具備萬物横¶
絶太空荒荒油雲寥寥長風超以象外得其環中持之¶
非强來之無窮¶
　冲淡¶
<pb:KR4h0132_WYG_439-7b>¶
素處以黙妙機其㣲飲之太和獨鶴與飛猶之恵風荏¶
苒在衣閱音修篁羙曰載歸遇之匪深即之愈稀脫有¶
形似握手已違¶
　纎穠¶
采采流水蓬蓬逺春窈窕深谷時見羙人碧桃滿樹風¶
日水濵桞隂路曲流鶯比隣乘之愈往識之愈真如將¶
不盡與古為新¶
　沉著¶
<pb:KR4h0132_WYG_439-8a>¶
緑林野屋落日氣清脫巾獨歩時聞鳥聲鴻雁不來之¶
子逺行所思不逺若為平生海風碧雲夜渚月明如有¶
佳語大河前横¶
　髙古¶
畸人乘真手把芙蓉汎彼浩刼窅然空縱月出東斗好¶
風相從太華夜碧人聞清鍾虚佇神素脫然畦封黄唐¶
在獨落落𤣥宗¶
　典雅¶
<pb:KR4h0132_WYG_439-8b>¶
玉壺買春賞雨茆屋坐中佳士左右修竹白雲初晴幽¶
鳥相逐眠琴緑隂上有飛瀑落花無言人淡如菊書之¶
嵗華其曰可讀¶
　洗煉¶
如鑛出金如鉛出銀超心鍊冶絶愛淄磷空潭㵼春古¶
鏡照神體素儲潔乘月返真載瞻星氣載歌幽人流水¶
今日明月前身¶
　勁健¶
<pb:KR4h0132_WYG_439-9a>¶
行神如空行氣如虹巫峽千尋走雲連風飲真茹强蓄¶
素守中喻彼行健是謂存雄天地與立神化攸同期之¶
以實御之以終¶
　綺麗¶
神存富貴始輕黄金濃盡必枯淡者屢深霧餘水畔紅¶
杏在林月明華屋畫橋碧隂金樽酒滿伴客彈琴取之¶
自足良殫羙襟¶
　自然¶
<pb:KR4h0132_WYG_439-9b>¶
俯拾即是不取諸隣俱道適往着手成春如逢花開如¶
瞻嵗新真與不奪强得易貧幽人空山過雨采蘋薄言¶
情悟悠悠天鈞¶
　含蓄¶
不着一字盡得風流語不渉巳若不堪憂是有真宰與¶
之沉浮如渌滿酒花時返秋悠悠空塵忽忽海漚淺深¶
聚散萬取一收¶
　豪放¶
<pb:KR4h0132_WYG_439-10a>¶
觀花匪禁吞吐大荒由道返氣處得以狂天風浪浪海¶
山蒼蒼真力彌滿萬象在旁前招三辰後引鳯凰曉䇿¶
六鰲濯足扶桑¶
　精神¶
欲返不盡相期與來明漪絶底竒花初胎青春鸚鵡楊¶
桞樓臺碧山人來清酒深杯生氣逺出不着死灰妙造¶
自然伊誰與裁¶
　縝宻¶
<pb:KR4h0132_WYG_439-10b>¶
是有真迹如不可知意象欲出造化巳竒水流花間清¶
露未晞要路愈逺幽行為遲語不欲犯思不欲癡猶春¶
於緑明月雪時¶
　踈野¶
惟性所宅眞取弗覊控物自富與率為期築室松下脫¶
㡌看詩但知旦暮不辨何時倘然適意豈必有為若其¶
天放如是得之¶
　清竒¶
<pb:KR4h0132_WYG_439-11a>¶
娟娟羣松下有漪流晴雪滿竹隔溪漁舟可人如玉歩¶
屧尋幽載瞻載止空碧悠悠神出古異淡不可收如月¶
之曙如氣之秋¶
　委曲¶
登彼太行翠繞羊腸杳靄流玉悠悠花香力之於時聲¶
之於羗似往巳廻如幽匪藏水理漩洑鵬風翺翔道不¶
自器與之圓方¶
　實境¶
<pb:KR4h0132_WYG_439-11b>¶
取語甚直計思匪深忽逢幽人如見道心清澗之曲碧¶
松之隂一客荷樵一客聽琴情性所至妙不自尋遇之¶
自天泠然希音¶
　悲慨¶
大風捲水林木為摧適苦欲死招憇不來百嵗如流富¶
貴冷灰大道日䘮若為雄才壯士拂劍浩然彌哀蕭蕭¶
落葉漏雨蒼苔¶
　形容¶
<pb:KR4h0132_WYG_439-12a>¶
絶佇靈素少廻清真如覔水影如冩陽春風雲變態花¶
草精神海之波瀾山之嶙峋俱似大道妙契同塵離形¶
得似庶幾斯人¶
　超詣¶
匪神之靈匪幾之㣲如將白雲清風與歸逺引莫至臨¶
之巳非少有道氣終與俗違亂山喬木碧苔芳暉誦之¶
思之其聲愈稀¶
　飄逸¶
<pb:KR4h0132_WYG_439-12b>¶
落落欲往矯矯不羣緱山之鶴華頂之雲高人恵中令¶
色絪緼御風蓬葉汎彼無垠如不可執如將有聞識者¶
期之欲得愈分¶
　曠逹¶
生者百嵗相去幾何歡樂苦短憂愁實多何如尊酒日¶
往烟蘿花覆茆簷踈雨相過倒酒既盡杖藜行歌孰不¶
有古南山峨峨¶
　流動¶
<pb:KR4h0132_WYG_439-13a>¶
若納水輨如轉丸珠夫豈可道假體如愚荒荒坤軸悠¶
悠天機載要其端載聞其符超超神明返返㝠無來往¶
千載是之謂乎¶
　¶
　¶
　¶
　¶
　¶
<pb:KR4h0132_WYG_439-13b>¶
　¶
　¶
　¶
　¶
　¶
　¶
　¶
　文章辨體彚選巻四百三十九¶
