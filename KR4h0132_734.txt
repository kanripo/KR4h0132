# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:47.797840
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七百三十四
<pb:KR4h0132_WYG_734-1a>¶
欽定四庫全書¶
　文章辨體彚選巻七百三十四¶
　　　　　　　　　　　　明　賀復徵　編¶
雜墓誌銘三十七(雜文/)　(諸記附/)¶
　　故叔父殿中侍御史府君墓版文(唐柳宗元/)¶
柳氏之先自黄帝及周魯其著者無駭以字為展氏禽¶
以食采為柳姓厥後昌大世家河東嗚呼公諱某字某¶
曾王父朝請大夫徐州長史諱子夏遺貞白之操表儀¶
<pb:KR4h0132_WYG_734-1b>¶
宗門王父朝請大夫滄州清池令諱從裕垂博裕之道¶
啟佑後𦙍皇考湖州徳清令諱察躬𢎞孝悌之徳振揚¶
家聲惟公端莊無諂徽柔有裕峻而能容介而能羣其¶
在閨門也動合大和皆由順正愷悌雍睦莫有間言故¶
宗黨歌之其在公門也釋回措枉造次秉直事不失當¶
舉無秕政故官府誦之用沖退徑盡之志以𢎞正友道¶
信稱於外焉用柔和博愛之道以視遇孤弱仁著於内¶
焉此公修已之大經也自進士登髙第調受河南府文¶
<pb:KR4h0132_WYG_734-2a>¶
學秩滿渭北節度使論惟明辟為從事受太常寺協律¶
郎元戎即世罷職家食無何朔方節度使張獻甫辟署¶
參謀受大理評事賜緋魚袋改度支判官轉大理司直¶
遷殿中侍御史加度支營田副使此公從政之大略也¶
既佐戎事實司中府匪頒有制㑹計明白嗚呼分閫委¶
政繄公而成務朝右虚位待公而周事宗門期公而光¶
大姻黨仰公而振耀貞元十二年歳在丙子正月九日¶
壬寅遇暴疾終於私館享年五十痛矣夫人吳郡陸氏¶
<pb:KR4h0132_WYG_734-2b>¶
洎仲弟綜季弟續冢姪某等抱孤即位牽率&KR0640;禮祗奉¶
裳帷歸扵京師以某年二月二十八日庚寅安厝於萬¶
年縣之少陵原禮也公有男一人始六年矣在髫知孝¶
呱呱涕洟凡我宗戚撫視增慟嗚呼哀哉初公元兄以¶
純深之行端直之徳名聞於天下官至侍御史持斧登¶
朝憲章肅清常以先公之神未克遷祔不正席不甘味¶
及撰日定期而昊天不弔志奪禮廢公實敬承遺志行¶
有日矣而閔凶荐及不克終事則我宗族之痛恨其有¶
<pb:KR4h0132_WYG_734-3a>¶
既乎惟公盡敬於孝養致毁於居憂表正宗姓觀示他¶
族故宗人咸曰孝如方輿公修詞以藻徳振文而導志¶
以為理化之始莫尊乎堯作堯祠頌以為述徳之道不¶
忘於祖作始祖碑以為紀廣大之志叙正直之節不嫌¶
於親作元兄侍御史府君墓誌其餘諷咏比興皆合於¶
古故宗人咸曰文如吳興守當官貞固確乎不拔持議¶
端方直而不苛故宗人咸曰正如衛太史率性亷介懐¶
忠抱潔嗣家風之清白紹遺訓於儒素故宗人咸曰清¶
<pb:KR4h0132_WYG_734-3b>¶
如魯士師兼偹四徳具體而微公之謂矣小子常以無¶
兄弟移其睦於朋友少孤移其孝於叔父天將窮我而¶
奪其志故罔極之痛仍集焉朴魯甚騃不能文字敢用¶
書宗人之辭以致其直故質而俚輟哭紀事哀不能文¶
故叙而終焉¶
　　亡姊崔氏夫人墓誌蓋石文(柳宗元/)¶
我伯姊之葬良人博陵崔氏為之誌凡歸於夫家為婦¶
為妻為母之道我之知不若崔之悉也然而自笄而上¶
<pb:KR4h0132_WYG_734-4a>¶
以至於幼孩崔固不若我之知也又烏可以已今之制¶
凡誌於墓者琢宻石加蓋於其上用敢祔碑隂之義假¶
兹石而書焉嗚呼夫人天命之性固有以異於人孩而¶
聲和幼而氣柔以吾族之大尊長之多夫人自能言而¶
未嘗誤舉其諱與其類戯於家游弄之具未嘗有爭先¶
公自鄂如京師其時事㑹世難告教䍐至夫人憂勞踰¶
月黙泣不食又懼貽太夫人之憂慮紿以疾告書至而¶
愈人乃知之善𨽻書為雅琴以自娛樂隠而不耀工足¶
<pb:KR4h0132_WYG_734-4b>¶
以致美於服而不為異言足以發揚於禮而不為辯孝¶
之至敬之備仁之大又以配君子然而不克㑹於貴夀¶
以至於斯孰謂之天有知者耶太夫人生二女幼曰裴¶
氏婦如夫人之懿在二族咸以令徳聞而皆早世其弟¶
昏愚而獨存孰謂天可問邪嗚呼痛其甚歟遂濡血而¶
書以志終天之哀與兹石永乆¶
　　小姪女子墓磚記(柳宗元/)¶
字為雅氏為柳生甲申死已丑日十二月在九是日葬¶
<pb:KR4h0132_WYG_734-5a>¶
東岡首生而恵命則夭始也無今何有質之微當速朽¶
銘兹瓦期永乆¶
　　女子墓磚記(柳宗元/)¶
下殤女子生長安善和里其始名和娘既得病乃曰佛¶
我依也願以為役更名佛婢既病求去髮為尼號之為¶
初心元和五年四月三日死永州凡十歳其母微也故¶
為父子晚性柔恵類可以為成人者然卒夭歛以緇褐¶
銘用磚甓葬零陵東郭門外第二岡之西隅銘曰¶
<pb:KR4h0132_WYG_734-5b>¶
孰致也而生孰召也而死焉從而來焉徃而止魂氣無¶
不之也骨肉歸復於此¶
　　皇從姪右屯衛大將軍士虬墓記(宋司馬光/)¶
右千牛衛將軍士虬右武衛大將軍果州團練使齊安¶
郡公仲郃之子贈安化軍節度觀察留後髙密郡公宗¶
望之孫贈安逺軍節度使同中書門下平章事密國公¶
永言之曽孫也母曰安康縣君李氏將軍生五歳以例¶
賜名除右内率府副率明年遷右監門率府率今上踐¶
<pb:KR4h0132_WYG_734-6a>¶
祚遷右千牛衛將軍幼而秀慧不嬉戯異於常兒七歳¶
始就學授孝經孜孜不捨晝夜教授劉仲章老儒生嘗¶
於廣坐問之曰將軍誦孝經果有何得對曰事親孝故¶
忠可移於君居家理故治可移於官此其所得也仲章¶
驚嘆曰異日成長必為徳器數年愈自修立有成人之¶
風親親尊尊動皆應法問安視膳朝夕無倦不幸遇疾¶
以熙寧二年五月丙戌卒年十二宗室共嗟惜之朝廷¶
贈右屯衛大將軍其年十一月癸酉葬永安縣謹記¶
<pb:KR4h0132_WYG_734-6b>¶
　　包顒叟墓記(葉適/)¶
包君年五十淳熙九年十月某日卒十一月某日葬永¶
嘉縣塘下原君之子履常思其父之乆而存謂有以銘¶
其壙者以為請十二年八月丙辰始克文之而壙閟不¶
可銘乃刻記其墓上君諱昂字顒叟曾祖某祖某世籍¶
鴈池考某愛樂清之柳市徙居之館頭樂清之間路不¶
堠壕無梁行旅無舍蓋柳市稍有聚落火姓而君以賢¶
聞君和厚平恕以卑遜韜其材力時發於事之難者壯¶
<pb:KR4h0132_WYG_734-7a>¶
勇敢決已力强黨破散隂類消伏衆皆推君為能問學¶
知大義所止不為異人之行人亦莫有指其過溫之士¶
幾萬人其解選拘於舊額最號狹少以幸為得爾如君¶
之賢既遺落不偶而君無暇與新進爭所知退而教子¶
讀書擇古人之義耽玩傳寫中論反覆陶然有以自樂¶
初君之子與其鄉黨周旋通於令長以任利害之政凶¶
饑有賙征歛有損施設恵愛尚多可紀而余獨以為君¶
既不幸不得見其大者於世用則其小者豈必以此求¶
<pb:KR4h0132_WYG_734-7b>¶
知於衆人故余亦存其大略而已矣夫人翁氏七男子¶
履常履端履氷履道履逺履大履言一壻張自得二女¶
笄未適也孫曰安娘履常為廸功郎新建昌軍學教授¶
與余同髙氏婿云¶
　　鄒公墓亭記(葉適/)¶
余友胡衛道知常州書來曰鄒公冢在此學官弟子薦¶
省必時禮也家浸逺而貲落祭不亭守無廬山中松柏¶
皆盡然而敬不專於家者我其責歟教授趙綝實始作¶
<pb:KR4h0132_WYG_734-8a>¶
亭我命尉朱起章治旁廬舍予閒民衣食以居而汛除¶
焉墓四隅樹之木俟以長而芘蔽焉若是則視其家無¶
逺矣役甫就業已畢雖然我欲永乆如一日而後此勤¶
惰不齊奈何思其氣類一而終始能不慢者惟學之士¶
庶幾故又使司戸朱中守序其意以請幸子詞而托之¶
也公名浩字志完章子厚獨相日任諫列子厚迷國罪¶
無匹明最大者二后廢立之際尤大者臣子不忍言也¶
公既以死爭而子厚將遂殺公袒問皆坐貶旅次不容¶
<pb:KR4h0132_WYG_734-8b>¶
榻㑹其即敗僅免爾小人猶偽撰公疏激怒宫闈故雖¶
元祐黨籍已赦而公三竄謫屈伸榮辱之變未嘗不以¶
正也朝廷雖謇切鄉黨常和樂識慮雖達權操捨常据¶
經學術雖敏辨講肄常鈍黙修之身及家未嘗無本末¶
次第也諫必行人臣之榮遇也然道之難全而非節不¶
著喜聞過人主之盛徳也然事之難明而非節不顯紹¶
聖迄宣和諫官五御史一皆豪傑有重名者也記曰釋¶
奠必有合也有國故則否嗚呼公可以為故矣學之士¶
<pb:KR4h0132_WYG_734-9a>¶
仰綴一瓦俯緝半甓而楹桷自新也雪幹霜枝蒼鱗翠¶
甲而樵牧自絶也出以公之道而仕處以公之道而止¶
而進退自明也衛道托於學之士也深而士之報宜厚¶
矣衛道名衛越州人¶
　　令人王氏壙記(陸游/)¶
嗚呼令人王氏之墓中大夫山隂陸某妻蜀郡王氏享¶
年七十有一封令人以宋慶元丁已歳五月甲戌卒七¶
月己酉葬祔君舅少傅君姑魯國夫人墓之南岡有子¶
<pb:KR4h0132_WYG_734-9b>¶
子虡烏程丞子龍武康尉子惔子坦子布子聿孫元禮¶
元敏元簡元用元雅曾孫阿喜幼未名¶
　　㝠寞窅㝠君古墳記銘(唐陳子昂/)¶
神功元年龍集丁酉我有周金革道息寳鼎功成朝廷¶
大寧天下無事皇帝愛紫陽之道延訪玉京羣臣從白¶
雲之逰載馳瑤水笙歌入至𤣥鵠飛來時余以銀青光¶
禄大夫忝在中侍擁青旄之節陪翠鸞之旗昔奉車子¶
侯獨隨武帝昌明為御史每侍軒逰比之今日未足多¶
<pb:KR4h0132_WYG_734-10a>¶
幸是時屢從嚴祀遥謁秘封嘗覩衆靈如雲羣仙蔽日¶
乃仰感王子晉俯接浮丘公行吹洞簫坐弄雲鳳竊欲¶
邀羽袂導鸞輿求不死於金庭保長生於玉册上以尊¶
聖夀下以息微躬因登緱山望少室尋古靈跡擬刻真¶
容得王子晉之遺墟在永水之層曲且欲開石室營夀¶
宫庀徒方興畚鍤攸作乃得古藏焉其藏上無封壝内¶
有甓瓦南北長二丈二尺東西濶八尺中有古劒一長¶
尺餘銅椀一并瓦器二其器文彩怪異非蟲篆雕斵所¶
<pb:KR4h0132_WYG_734-10b>¶
能擬也又有古五銖錢朱漆片數十枚初開時文彩可¶
見及棖撥之應手灰滅既無年代銘誌不知爵里官族¶
參驗其事已曾為人所開於是撫之永懐念昔増密始¶
知有形必弊渉器則毁鐘鼎玉帛非度世之資名位寵¶
章為累真之府未能獨立物表超世長存與日月齊光¶
天地比夀非夫道乎㝠寞窅㝠君乆幽珍藏迨此昭發¶
豈不欲感示𤣥契竒暢靈期昔王喬古墳唯留一劒令¶
威荒塚又歎千年起予道心在乎此仰惟聖主仁慈恩¶
<pb:KR4h0132_WYG_734-11a>¶
被草木陽和掩骼既昭國典至徳理胔又在周令今此¶
藏虧露誠感仁惻謹厯吉日協良辰即以其年十月甲¶
子朔具物偹容還定舊壙豚雞在奠犧罇若歆哀其銘¶
誌磨滅姓位不顯乃錫之名曰㝠寞君¶
　　皇考遷墓記(宋朱熹/)¶
先府君諱松字喬年姓朱氏徽州婺源人曽祖諱振祖¶
諱森妣皆汪氏考諱某妣程氏三世皆不仕考妣以府¶
君故贈承事郎孺人府君生於紹聖四年閏二月戊申¶
<pb:KR4h0132_WYG_734-11b>¶
性至孝有髙志大節落筆語輙驚人任政和縣尉承事¶
公卒貧不能歸因葬其邑而逰宦徃來閩中始從龜山¶
楊氏門人為大學中庸之學調南劒州尤溪縣尉監泉¶
州石井鎮循左從政郎紹興四年召試除秘書省正字¶
丁内艱服除召對改宣教郎除秘書省校書郎遷著作¶
佐郎尚書度支員外郎兼史館校勘厯司勲吏部兩曹¶
皆領史職如故以史勞轉奉議郎以年勞轉承議郎丞¶
相趙忠簡公張忠顯公皆深知府君未及用而去秦檜¶
<pb:KR4h0132_WYG_734-12a>¶
以是忌之而府君又方率同列極論和之不便檜益怒¶
出府君知饒州未赴請間差管台州崇道觀以十三年¶
三月辛亥卒於建州城南之寓舍年四十有七所為文¶
有韋齋集十二卷娶同郡祝氏諱某之女封孺人後二¶
十七年卒男熹嘗為佐廸功郎差充樞密院編修官女¶
嫁右廸功郎長汀縣主簿劉子翔孫男墪埜在女巽兊¶
皆幼府君將沒欲葬崇安之五夫卒之明年遂窆其里¶
靈梵院側時熹幼未更事卜地不祥既懼體魄之不獲¶
<pb:KR4h0132_WYG_734-12b>¶
其安乃以乾道六年月日遷於里之白水鵞子峯下熹¶
攀慕號殞痛貫心骨重惟先君既不得信其志以沒而¶
熹又無所肖似不能有以顯揚萬分敢次叙姓系官閥¶
志業梗概刻而掩諸幽且將請之作者以表其隧昊天¶
罔極嗚呼哀哉¶
　¶
　¶
　文章辨體彚選巻七百三十四¶
#+PROPERTY: JUAN 卷七百三十四
<pb:KR4h0132_WYG_734-13a>¶
欽定四庫全書¶
　文章辨體彚選巻七百三十四¶
　　　　　　　　　　　　明　賀復徵　編¶
雜墓誌銘三十七(雜文/)　(諸記附/)¶
　　故叔父殿中侍御史府君墓版文(唐柳宗元/)¶
柳氏之先自黄帝及周魯其著者無駭以字為展氏禽¶
以食采為柳姓厥後昌大世家河東嗚呼公諱某字某¶
曾王父朝請大夫徐州長史諱子夏遺貞白之操表儀¶
<pb:KR4h0132_WYG_734-13b>¶
宗門王父朝請大夫滄州清池令諱從裕垂博裕之道¶
啟佑後𦙍皇考湖州徳清令諱察躬𢎞孝悌之徳振揚¶
家聲惟公端莊無諂徽柔有裕峻而能容介而能羣其¶
在閨門也動合大和皆由順正愷悌雍睦莫有間言故¶
宗黨歌之其在公門也釋回措枉造次秉直事不失當¶
舉無秕政故官府誦之用沖退徑盡之志以𢎞正友道¶
信稱於外焉用柔和博愛之道以視遇孤弱仁著於内¶
焉此公修已之大經也自進士登髙第調受河南府文¶
<pb:KR4h0132_WYG_734-14a>¶
學秩滿渭北節度使論惟明辟為從事受太常寺協律¶
郎元戎即世罷職家食無何朔方節度使張獻甫辟署¶
參謀受大理評事賜緋魚袋改度支判官轉大理司直¶
遷殿中侍御史加度支營田副使此公從政之大略也¶
既佐戎事實司中府匪頒有制㑹計明白嗚呼分閫委¶
政繄公而成務朝右虚位待公而周事宗門期公而光¶
大姻黨仰公而振耀貞元十二年歳在丙子正月九日¶
壬寅遇暴疾終於私館享年五十痛矣夫人吳郡陸氏¶
<pb:KR4h0132_WYG_734-14b>¶
洎仲弟綜季弟續冢姪某等抱孤即位牽率&KR0640;禮祗奉¶
裳帷歸扵京師以某年二月二十八日庚寅安厝於萬¶
年縣之少陵原禮也公有男一人始六年矣在髫知孝¶
呱呱涕洟凡我宗戚撫視增慟嗚呼哀哉初公元兄以¶
純深之行端直之徳名聞於天下官至侍御史持斧登¶
朝憲章肅清常以先公之神未克遷祔不正席不甘味¶
及撰日定期而昊天不弔志奪禮廢公實敬承遺志行¶
有日矣而閔凶荐及不克終事則我宗族之痛恨其有¶
<pb:KR4h0132_WYG_734-15a>¶
既乎惟公盡敬於孝養致毁於居憂表正宗姓觀示他¶
族故宗人咸曰孝如方輿公修詞以藻徳振文而導志¶
以為理化之始莫尊乎堯作堯祠頌以為述徳之道不¶
忘於祖作始祖碑以為紀廣大之志叙正直之節不嫌¶
於親作元兄侍御史府君墓誌其餘諷咏比興皆合於¶
古故宗人咸曰文如吳興守當官貞固確乎不拔持議¶
端方直而不苛故宗人咸曰正如衛太史率性亷介懐¶
忠抱潔嗣家風之清白紹遺訓於儒素故宗人咸曰清¶
<pb:KR4h0132_WYG_734-15b>¶
如魯士師兼偹四徳具體而微公之謂矣小子常以無¶
兄弟移其睦於朋友少孤移其孝於叔父天將窮我而¶
奪其志故罔極之痛仍集焉朴魯甚騃不能文字敢用¶
書宗人之辭以致其直故質而俚輟哭紀事哀不能文¶
故叙而終焉¶
　　亡姊崔氏夫人墓誌蓋石文(柳宗元/)¶
我伯姊之葬良人博陵崔氏為之誌凡歸於夫家為婦¶
為妻為母之道我之知不若崔之悉也然而自笄而上¶
<pb:KR4h0132_WYG_734-16a>¶
以至於幼孩崔固不若我之知也又烏可以已今之制¶
凡誌於墓者琢宻石加蓋於其上用敢祔碑隂之義假¶
兹石而書焉嗚呼夫人天命之性固有以異於人孩而¶
聲和幼而氣柔以吾族之大尊長之多夫人自能言而¶
未嘗誤舉其諱與其類戯於家游弄之具未嘗有爭先¶
公自鄂如京師其時事㑹世難告教䍐至夫人憂勞踰¶
月黙泣不食又懼貽太夫人之憂慮紿以疾告書至而¶
愈人乃知之善𨽻書為雅琴以自娛樂隠而不耀工足¶
<pb:KR4h0132_WYG_734-16b>¶
以致美於服而不為異言足以發揚於禮而不為辯孝¶
之至敬之備仁之大又以配君子然而不克㑹於貴夀¶
以至於斯孰謂之天有知者耶太夫人生二女幼曰裴¶
氏婦如夫人之懿在二族咸以令徳聞而皆早世其弟¶
昏愚而獨存孰謂天可問邪嗚呼痛其甚歟遂濡血而¶
書以志終天之哀與兹石永乆¶
　　小姪女子墓磚記(柳宗元/)¶
字為雅氏為柳生甲申死已丑日十二月在九是日葬¶
<pb:KR4h0132_WYG_734-17a>¶
東岡首生而恵命則夭始也無今何有質之微當速朽¶
銘兹瓦期永乆¶
　　女子墓磚記(柳宗元/)¶
下殤女子生長安善和里其始名和娘既得病乃曰佛¶
我依也願以為役更名佛婢既病求去髮為尼號之為¶
初心元和五年四月三日死永州凡十歳其母微也故¶
為父子晚性柔恵類可以為成人者然卒夭歛以緇褐¶
銘用磚甓葬零陵東郭門外第二岡之西隅銘曰¶
<pb:KR4h0132_WYG_734-17b>¶
孰致也而生孰召也而死焉從而來焉徃而止魂氣無¶
不之也骨肉歸復於此¶
　　皇從姪右屯衛大將軍士虬墓記(宋司馬光/)¶
右千牛衛將軍士虬右武衛大將軍果州團練使齊安¶
郡公仲郃之子贈安化軍節度觀察留後髙密郡公宗¶
望之孫贈安逺軍節度使同中書門下平章事密國公¶
永言之曽孫也母曰安康縣君李氏將軍生五歳以例¶
賜名除右内率府副率明年遷右監門率府率今上踐¶
<pb:KR4h0132_WYG_734-18a>¶
祚遷右千牛衛將軍幼而秀慧不嬉戯異於常兒七歳¶
始就學授孝經孜孜不捨晝夜教授劉仲章老儒生嘗¶
於廣坐問之曰將軍誦孝經果有何得對曰事親孝故¶
忠可移於君居家理故治可移於官此其所得也仲章¶
驚嘆曰異日成長必為徳器數年愈自修立有成人之¶
風親親尊尊動皆應法問安視膳朝夕無倦不幸遇疾¶
以熙寧二年五月丙戌卒年十二宗室共嗟惜之朝廷¶
贈右屯衛大將軍其年十一月癸酉葬永安縣謹記¶
<pb:KR4h0132_WYG_734-18b>¶
　　包顒叟墓記(葉適/)¶
包君年五十淳熙九年十月某日卒十一月某日葬永¶
嘉縣塘下原君之子履常思其父之乆而存謂有以銘¶
其壙者以為請十二年八月丙辰始克文之而壙閟不¶
可銘乃刻記其墓上君諱昂字顒叟曾祖某祖某世籍¶
鴈池考某愛樂清之柳市徙居之館頭樂清之間路不¶
堠壕無梁行旅無舍蓋柳市稍有聚落火姓而君以賢¶
聞君和厚平恕以卑遜韜其材力時發於事之難者壯¶
<pb:KR4h0132_WYG_734-19a>¶
勇敢決已力强黨破散隂類消伏衆皆推君為能問學¶
知大義所止不為異人之行人亦莫有指其過溫之士¶
幾萬人其解選拘於舊額最號狹少以幸為得爾如君¶
之賢既遺落不偶而君無暇與新進爭所知退而教子¶
讀書擇古人之義耽玩傳寫中論反覆陶然有以自樂¶
初君之子與其鄉黨周旋通於令長以任利害之政凶¶
饑有賙征歛有損施設恵愛尚多可紀而余獨以為君¶
既不幸不得見其大者於世用則其小者豈必以此求¶
<pb:KR4h0132_WYG_734-19b>¶
知於衆人故余亦存其大略而已矣夫人翁氏七男子¶
履常履端履氷履道履逺履大履言一壻張自得二女¶
笄未適也孫曰安娘履常為廸功郎新建昌軍學教授¶
與余同髙氏婿云¶
　　鄒公墓亭記(葉適/)¶
余友胡衛道知常州書來曰鄒公冢在此學官弟子薦¶
省必時禮也家浸逺而貲落祭不亭守無廬山中松柏¶
皆盡然而敬不專於家者我其責歟教授趙綝實始作¶
<pb:KR4h0132_WYG_734-20a>¶
亭我命尉朱起章治旁廬舍予閒民衣食以居而汛除¶
焉墓四隅樹之木俟以長而芘蔽焉若是則視其家無¶
逺矣役甫就業已畢雖然我欲永乆如一日而後此勤¶
惰不齊奈何思其氣類一而終始能不慢者惟學之士¶
庶幾故又使司戸朱中守序其意以請幸子詞而托之¶
也公名浩字志完章子厚獨相日任諫列子厚迷國罪¶
無匹明最大者二后廢立之際尤大者臣子不忍言也¶
公既以死爭而子厚將遂殺公袒問皆坐貶旅次不容¶
<pb:KR4h0132_WYG_734-20b>¶
榻㑹其即敗僅免爾小人猶偽撰公疏激怒宫闈故雖¶
元祐黨籍已赦而公三竄謫屈伸榮辱之變未嘗不以¶
正也朝廷雖謇切鄉黨常和樂識慮雖達權操捨常据¶
經學術雖敏辨講肄常鈍黙修之身及家未嘗無本末¶
次第也諫必行人臣之榮遇也然道之難全而非節不¶
著喜聞過人主之盛徳也然事之難明而非節不顯紹¶
聖迄宣和諫官五御史一皆豪傑有重名者也記曰釋¶
奠必有合也有國故則否嗚呼公可以為故矣學之士¶
<pb:KR4h0132_WYG_734-21a>¶
仰綴一瓦俯緝半甓而楹桷自新也雪幹霜枝蒼鱗翠¶
甲而樵牧自絶也出以公之道而仕處以公之道而止¶
而進退自明也衛道托於學之士也深而士之報宜厚¶
矣衛道名衛越州人¶
　　令人王氏壙記(陸游/)¶
嗚呼令人王氏之墓中大夫山隂陸某妻蜀郡王氏享¶
年七十有一封令人以宋慶元丁已歳五月甲戌卒七¶
月己酉葬祔君舅少傅君姑魯國夫人墓之南岡有子¶
<pb:KR4h0132_WYG_734-21b>¶
子虡烏程丞子龍武康尉子惔子坦子布子聿孫元禮¶
元敏元簡元用元雅曾孫阿喜幼未名¶
　　㝠寞窅㝠君古墳記銘(唐陳子昂/)¶
神功元年龍集丁酉我有周金革道息寳鼎功成朝廷¶
大寧天下無事皇帝愛紫陽之道延訪玉京羣臣從白¶
雲之逰載馳瑤水笙歌入至𤣥鵠飛來時余以銀青光¶
禄大夫忝在中侍擁青旄之節陪翠鸞之旗昔奉車子¶
侯獨隨武帝昌明為御史每侍軒逰比之今日未足多¶
<pb:KR4h0132_WYG_734-22a>¶
幸是時屢從嚴祀遥謁秘封嘗覩衆靈如雲羣仙蔽日¶
乃仰感王子晉俯接浮丘公行吹洞簫坐弄雲鳳竊欲¶
邀羽袂導鸞輿求不死於金庭保長生於玉册上以尊¶
聖夀下以息微躬因登緱山望少室尋古靈跡擬刻真¶
容得王子晉之遺墟在永水之層曲且欲開石室營夀¶
宫庀徒方興畚鍤攸作乃得古藏焉其藏上無封壝内¶
有甓瓦南北長二丈二尺東西濶八尺中有古劒一長¶
尺餘銅椀一并瓦器二其器文彩怪異非蟲篆雕斵所¶
<pb:KR4h0132_WYG_734-22b>¶
能擬也又有古五銖錢朱漆片數十枚初開時文彩可¶
見及棖撥之應手灰滅既無年代銘誌不知爵里官族¶
參驗其事已曾為人所開於是撫之永懐念昔増密始¶
知有形必弊渉器則毁鐘鼎玉帛非度世之資名位寵¶
章為累真之府未能獨立物表超世長存與日月齊光¶
天地比夀非夫道乎㝠寞窅㝠君乆幽珍藏迨此昭發¶
豈不欲感示𤣥契竒暢靈期昔王喬古墳唯留一劒令¶
威荒塚又歎千年起予道心在乎此仰惟聖主仁慈恩¶
<pb:KR4h0132_WYG_734-23a>¶
被草木陽和掩骼既昭國典至徳理胔又在周令今此¶
藏虧露誠感仁惻謹厯吉日協良辰即以其年十月甲¶
子朔具物偹容還定舊壙豚雞在奠犧罇若歆哀其銘¶
誌磨滅姓位不顯乃錫之名曰㝠寞君¶
　　皇考遷墓記(宋朱熹/)¶
先府君諱松字喬年姓朱氏徽州婺源人曽祖諱振祖¶
諱森妣皆汪氏考諱某妣程氏三世皆不仕考妣以府¶
君故贈承事郎孺人府君生於紹聖四年閏二月戊申¶
<pb:KR4h0132_WYG_734-23b>¶
性至孝有髙志大節落筆語輙驚人任政和縣尉承事¶
公卒貧不能歸因葬其邑而逰宦徃來閩中始從龜山¶
楊氏門人為大學中庸之學調南劒州尤溪縣尉監泉¶
州石井鎮循左從政郎紹興四年召試除秘書省正字¶
丁内艱服除召對改宣教郎除秘書省校書郎遷著作¶
佐郎尚書度支員外郎兼史館校勘厯司勲吏部兩曹¶
皆領史職如故以史勞轉奉議郎以年勞轉承議郎丞¶
相趙忠簡公張忠顯公皆深知府君未及用而去秦檜¶
<pb:KR4h0132_WYG_734-24a>¶
以是忌之而府君又方率同列極論和之不便檜益怒¶
出府君知饒州未赴請間差管台州崇道觀以十三年¶
三月辛亥卒於建州城南之寓舍年四十有七所為文¶
有韋齋集十二卷娶同郡祝氏諱某之女封孺人後二¶
十七年卒男熹嘗為佐廸功郎差充樞密院編修官女¶
嫁右廸功郎長汀縣主簿劉子翔孫男墪埜在女巽兊¶
皆幼府君將沒欲葬崇安之五夫卒之明年遂窆其里¶
靈梵院側時熹幼未更事卜地不祥既懼體魄之不獲¶
<pb:KR4h0132_WYG_734-24b>¶
其安乃以乾道六年月日遷於里之白水鵞子峯下熹¶
攀慕號殞痛貫心骨重惟先君既不得信其志以沒而¶
熹又無所肖似不能有以顯揚萬分敢次叙姓系官閥¶
志業梗概刻而掩諸幽且將請之作者以表其隧昊天¶
罔極嗚呼哀哉¶
　¶
　¶
　文章辨體彚選巻七百三十四¶
