# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:49.285691
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七百六十六
<pb:KR4h0132_WYG_766-1a>¶
欽定四庫全書¶
　文章辨體彚選卷七百六十六¶
　　　　　　　　　　　　明　賀復徴　編¶
謁文¶
　　謁宋文貞公墓文(明歸有光/)¶
維年月日某官某謹以瓣香拜謁唐宰相宋文貞公之¶
墓唐有天下三百年惟貞觀開元號為盛治開元賢相¶
並稱姚宋而屹然正直之氣可與公嫓者獨始興文獻¶
<pb:KR4h0132_WYG_766-1b>¶
公而已某自初束髮知讀唐史嘆天寳以後何其亂也¶
生民之禍極矣使公與曲江尚在匡持之唐之國祚歴¶
年豈可量哉信乎國以一人而興也今者偹貟兹上下¶
車之初以吏事過南和聞公墓在此鄉而魯公碑刻尚¶
存因迂道齊宿縣邸来致景仰之私嗟夫公之直道有¶
國者一日而無此則相率靡靡以馴至於亂亡而不覺¶
三季之後若同一軌此予心之耿耿徘徊於公之墓下¶
而不忍去也謹吿¶
<pb:KR4h0132_WYG_766-2a>¶
　　謁胥口伍相國墓文(張鼐/)¶
㵼忠魂兮怒濤埋靈骨兮神皋草芊芊兮古廟麥青青¶
兮逺郊孰鴟夷兮漂泊尚吴土兮逍遥片石千年兮春¶
光如在雙槐萬古兮嵗寒不彫丈夫不輕一死兮死固¶
順其所遭鬻熊何讐慰父兄於九死闔閭何徳定君臣¶
於一朝當其挟弓而走志不安于溝瀆迨其齒劍而没¶
忠不化於江潮亂白公而覆楚社僇王僚而定吴祧彼¶
英雄舉事兮抱沈㡬而獨苦迨功成事就兮矢志赤而¶
<pb:KR4h0132_WYG_766-2b>¶
不搖宜其避難則身尊于九鼎而酬恩則命輕於一毛¶
嗟乎人生行其所快耳固將掲日月而為昭彼借漢以¶
報韓兮戀赤松之喬喬至今悲相國之孤忠兮羨子房¶
之遐標然廢興各當其時兮安能坐視人之亡國而逺¶
去以為髙宜朝秦而莫楚兮笑戰國士之囂囂嗟哉乎¶
萬事畢矣千古常存為河為岳為日月星敢酹斗酒以¶
薦千古墳靈旂髣髴兮湖濱¶
　文章辨體彚選卷七百六十六¶
