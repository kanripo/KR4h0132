# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:30.887698
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三百二十二
<pb:KR4h0132_WYG_322-1a>¶
欽定四庫全書¶
　文章辨體彚選卷三百二十二¶
　　　　　　　　　　　　明　賀復徴　編¶
序四十二(以下試錄類/)¶
　　㑹試紀録序(明宋濂/)¶
皇明設科倣古者六藝之教叅以歴代遺制欲兼收文¶
武而任之既詔天下三年一賓興其薦於州郡者凡五¶
百人五拔其一而授之以官猶以為未足復勅有司自¶
<pb:KR4h0132_WYG_322-1b>¶
壬子至甲寅三嵗連貢嵗擢三百人逮於乙卯始復舊¶
制其恩至渥也先是京畿遵行鄉試中程式者七十二¶
未及貢南宫上求治之切皆采用之至有拜監察御史¶
者及是當㑹試之期若河南若陜西北平若山之西東¶
若江西湖廣若浙江若廣之東西若福建其為行中書¶
十有一俊秀咸集而高句麗之士與焉右丞相臣廣洋¶
左丞臣惟庸同禮部尚書臣凱臣訓文啟於東朝然後¶
入奏於是詔臣凱與前侍講學士臣庭堅為主司而以¶
<pb:KR4h0132_WYG_322-2a>¶
侍讀學士臣同國子司業臣濓吏部員外郎臣本前貢¶
士臣恂與考試事上召至内庭親諭以取舍之意臣凱¶
等受命而岀交相戒飭期有以副上㫖遂議分經而考¶
互相叅定使無所憾乃進於主司主司徧觀而後次第¶
之猶慮滄海有遺珠之歎卷之已黜者復覆視而致謹¶
焉晝盡其力夜向午燭影熒熒於簾几間不敢自寜士¶
之就試者二百黜者僅八十人署名於榜用鼓吹導至¶
中書揭而張焉甚盛典也書有之野無遺賢萬邦咸寜¶
<pb:KR4h0132_WYG_322-2b>¶
夫賢之在野無以自見多由進士升名於天府故昔人¶
謂進士為将相科如以宋言之深沈有徳如王旦面折¶
廷諍如冦準出當方面如張詠葢不可以勝數至今科¶
目倚之以為重與兹選掄者當思以前修自朂以忠貞¶
佐國家而致黎民於變時雍之治庶於明體達用之學¶
或無所愧不然則是録之行他日將有指其名而議之¶
者矣可不愼歟可不愼歟¶
　　天順元年㑹試録序(薛瑄/)¶
<pb:KR4h0132_WYG_322-3a>¶
今皇上膺天命光復寳祚紀元之春適當㑹試之期天¶
下士領薦書而至者蓋三千餘人禮部左侍郎臣榦等¶
以考試官請上命臣瑄臣原往蒞其事同考官臣溥臣¶
賢臣泰臣正臣珌臣恂臣世資臣節臣淳臣鏞監試御¶
史臣烈臣鑑暨百執事罔不夙夜祗承凡三試得文之¶
中程式者若干名并擇其文之尤粹者彚成録臣切惟¶
為治莫先於得賢養士必本於正學而正學者復其固¶
有之性而已性復則明體適用大而負經濟之任細而¶
<pb:KR4h0132_WYG_322-3b>¶
釐百司之務焉往而不得其當哉故三代小大之學養¶
士之法皆以復性為本其得賢致治之效蓋可考矣漢¶
唐以來正學緒㣲養士不本於復性往往溺於雜學術¶
數記頌詞章之習體有不明用有不周雖或有傑岀之¶
才亦不過隨所學以就功名而已其視三代之賢才何¶
如哉至宋道學諸君子出其論養士之法始皆本於復¶
性雖其説不得盡行於當時而實有待於盛世洪惟天¶
眷皇明列聖相繼大建學校愼選師儒其養士之法必¶
<pb:KR4h0132_WYG_322-4a>¶
以三代孔孟程朱復性之説為本是以九十餘年薄海¶
内外文教隆洽士習粹然一出於天理民彜之正而雜¶
學術數記誦詞章之習剗刮消磨無復前季之陋雖曰¶
科目以文章取士然必根於義理能發明性之體用者¶
始預選列類非詞章無本者之可擬也故其得賢致治¶
之效足以追隆前古今諸士子荷朝廷正學教養之恩¶
既以有本之文得在選列行見對於大廷益當以明體¶
適用自勵隨所器使以忠乎國以愛乎民以賛助皇明¶
<pb:KR4h0132_WYG_322-4b>¶
重熈累洽之治於無窮俾正學得賢之効有光於前有¶
垂於後顧不偉歟¶
　　山東鄉試録序(王守仁/)¶
山東古齊魯宋衛之地而吾夫子之鄉也嘗讀夫子家¶
語其門人高弟大扺皆岀齊魯宋衛之間固願一至其¶
地以觀其山川之靈秀竒特將必有如古人者生其間¶
而吾無從得之也今年為𢎞治甲子天下當復大比山¶
東巡按監察御史陸偁輩以禮與幣來請守仁為考試¶
<pb:KR4h0132_WYG_322-5a>¶
官故事司考校者惟務得人初不限以職任其後三四¶
十年來始皆一用學職遂至應名取具事歸外簾而糊¶
名易書之意㣲自頃言者頗以為不便大臣上其議天¶
子曰然其如故事於是聘禮考校盡如國初之舊而守¶
仁得以部属來典試事於兹土雖非其人寜不自慶其¶
遭際又况夫子之鄉固其平日所願一至焉者而乃得¶
以盡觀其所謂賢士者之文而考校之豈非平生之大¶
幸與雖然亦竊有大懼焉夫委重於考校將以求才也¶
<pb:KR4h0132_WYG_322-5b>¶
求才而心有不盡是不忠也心之盡矣而真才之弗得¶
是弗明也不忠之責吾知盡吾心爾矣不明之罪吾終¶
且柰何哉蓋昔者夫子之時及門之士嘗三千矣身通¶
六藝者七十餘人其尤卓然而顯者徳行言語則有顔¶
閔予賜之徒政事文學則有由求游夏之屬今所取士¶
其始拔自提學副使陳某者蓋三千有竒而得千有四¶
百既而試之得七十有五人焉嗚呼是三千有竒者其¶
皆夫子鄉人之後進而獲游於門牆者乎是七十有五¶
<pb:KR4h0132_WYG_322-6a>¶
人者其皆身通六藝者乎夫今之山東猶古之山東也¶
雖今之不逮於古顧亦寜無一二人如昔賢者而今之¶
所取茍不與焉豈非司考校者不明之罪歟雖然某於¶
諸士亦願有言焉夫有其人而弗取是誠司考校者不¶
明之罪矣司考校者以是求之以是取之而諸士之中¶
茍無其人焉以應其求以不負其所取是亦諸士者之¶
恥也雖然予豈敢謂果無其人哉夫子嘗曰魯無君子¶
者斯焉取斯顔淵曰舜何人也予何人也有為者亦若¶
<pb:KR4h0132_WYG_322-6b>¶
是夫為夫子之鄉人茍未能如昔人焉而不恥不若又¶
不知所以自勉是自暴自棄也其名曰不肖夫不肖之¶
與不明其相去何逺乎然則司考校者之與諸士亦均¶
有責焉耳矣嗟夫司考校者之責自今不能以無懼而¶
不可以有為矣若夫諸士之責其不能者猶可以自勉¶
而又懼其或以自畫也諸士無亦曰吾其朂哉無使司¶
考校者終不免於不明也斯無媿於是舉無媿於夫子¶
之鄉人也矣是舉也某某同事於考校而御史偁實司¶
<pb:KR4h0132_WYG_322-7a>¶
監臨某某司提調某某司監試某某某又與翊贊防範¶
於外皆與有勞焉不可以不書自餘百執事則已具列¶
於録矣¶
　　雲南鄉試録序(楊愼/)¶
聖天子嗣大歴服之十九年寔惟閏之一章入庚子蔀¶
首粤當三物賓興期雲南巡按御史某申令甲嚴法癸¶
葺試寏昺文軌業爰飭其故期不愆於素乃以布政司¶
某司調按察司某司監郡大夫若支郡大夫邑郎官洎¶
<pb:KR4h0132_WYG_322-7b>¶
流末官咸愼選精遴昈局𨽻事罔弗䖍學官某軰若干¶
人應聘以届罔弗共闔滇之校四十有二入彀之士二¶
千有竒皆提學副使某所睫擇也先長夏回星淖渪湛¶
&KR3344;及初商應律啓&KR2593;升陽乃甲子鎖院御史&KR2130;蕭衆曰¶
矢公矢慎乃違此二矢昕有如日暝有如燭乃臚唱諸¶
士而試之戊辰一之辛未二之甲戌三之題則紬簡刺¶
之卷則分經閲之公亷以内司試者鐍之夋夋如也鰓¶
鰓如也公亷以外司調司監者分職之魚魚如也雅雅¶
<pb:KR4h0132_WYG_322-8a>¶
如也御史又實臨内外而綱維之翼翼如也井井如也¶
簡拔其試之中得卌人鍥雕其文之優廿首為雲南庚¶
子科鄉試以獻某濫竽授簡拜手颺言曰大道散而有¶
六經六經散而有諸子諸子之是非取裁於六經六經¶
之删修折衷乎聖道三代而上道見於事業而流衍於¶
文章三代以還道寓於文章而不純於事業故鄉舉里¶
選取其事業矣敷奏明揚取其文章也兩漢以經術對¶
策取士六朝以品薦詞華甄人隋合南北始有科舉最¶
<pb:KR4h0132_WYG_322-8b>¶
盛於唐增光於宋而其得人之效視三代邈矣我太祖¶
高皇帝重奬天衷再造人極掃元季之晦盲否塞復三¶
代之純固惇龎日而月之星而辰之彜而倫之文而章¶
之君師之道兼隆仁聖之事畢矣嘗伏讀科舉之詔矣¶
易用程子傳朱子本義書從夏氏蔡氏兩傳詩采漢箋¶
暨集傳春秋本三傳兼胡氏禮記則古註疏與陳澔集¶
説裁訂自淵衷叅采乎諸儒使孔孟復生亦無異論也¶
又嘗觀先正首科之題辭矣曰初場在通經而明理次¶
<pb:KR4h0132_WYG_322-9a>¶
場在通古而贍辭末場在通今而知務上之涵養乾知¶
大始下之承順坤作成物菁莪樸棫之化梓材多士之¶
興良有以也丹青既乆而渝神化亦窮以變厥今士習¶
何如哉其高者凌虛厲空師心去迹厭觀理之煩貪居¶
敬之約漸近清談遂流禪學矣卑焉者則掇拾叢殘誦¶
貫&KR1636;魄陳陳相因辭不辯心紛紛競録問則呿口此何¶
異矇瞍誦詩閽寺傳令乎窮高者既如彼卑淪者又如¶
此視漢唐諸儒且恧焉况三代之英乎聖祖制舉之美¶
<pb:KR4h0132_WYG_322-9b>¶
意舉賢求士之良規豈端使之然哉今皇上逺述唐虞¶
近法聖祖屢下明詔鋭意作新文必宗經必法古必崇¶
雅必黜浮菁莪之詩梓材之書復作於今日收濟濟之¶
士迓穆穆之衡行嫓於古先諸士乎沐薰濡化提耳命¶
面是千年之期而一朝之遇也况爾滇雲聖祖嘗有諭¶
言曰氣厚風和君子道行之所爾諸士子生其鄉邦人¶
佩謨訓矣一人之身且有所善三日之士尚猶刮目矧¶
曰涵泳已百七十載濟濟數三五六經諸士朂哉今日¶
<pb:KR4h0132_WYG_322-10a>¶
之滇雲非昔日之滇雲矣朂哉不以一第自滿而以三¶
代之英自獻某也願徼榮靈假於諸士子僣書以俟¶
　　順天府鄉試録序(王維楨/)¶
今年乙卯順天府鄉試迺我皇上龍飛之第十二科也¶
考試官諭德臣維楨侍講臣煒皆以上命至同考試官¶
進士臣復臣凑知縣臣孔墀教諭臣應和臣樞臣梅臣¶
棟臣大槐臣成式皆以聘至監試官御史臣冀臣俊皆¶
以請至其諸執事人衆則皆府尹臣燿府丞臣鏜辟至¶
<pb:KR4h0132_WYG_322-10b>¶
而臣鏜則職在提調董一切簾内外事先至諸臣咸至¶
矣既分之而各職乃事矣臣乃進提學御史臣馬三才¶
所選士及諸曹六館所選士三試焉乃復加志掄選録¶
雋者一百三十有五人焉士既録簾内外諸臣始相見¶
乃喜而相慶曰嗟乎良哉選也藉是可以報天子矣然¶
臣維楨顧有懼焉今者臣手録以獻之上也色勃勃而¶
不能持足盤盤而不能前誠懼之也臣聞之往古士有¶
才賢而不獲進有司罪無赦進矣而才賢者不果效有¶
<pb:KR4h0132_WYG_322-11a>¶
司之罪亦無赦何者不智之故也今夫所貴乎樹木者¶
樹松栢也其次樹桃李松栢可材桃李華悦人所不足¶
不任風雨然不與荆棘倫矣即若不意松栢化而為桃¶
李桃李又化而為荆棘持是以譙呵樹者則樹者口噤¶
莫為應彼其初固嘗植之也夫樹人亦類乎是者臣恐¶
其或類之也故懼臣關中人也頃者臣自關中來而渡¶
於孟津見有轉大木於河滸者前呼輿樗後皆應之木¶
翩然如馳焉當是時也即有齊謳郢調吳歈越吟與夫¶
<pb:KR4h0132_WYG_322-11b>¶
激羽流商之奏截雲下塵之曲悉未之用矣臣以此則¶
嘆以為侈言無當而繁華没實故今校諸生之文則直¶
掇大指而棄其雕蟲蓋切有悟於轉大木之事也既行¶
而及燕趙之間則今畿内地也在昔燕趙之間猶多竒¶
偉俶儻之士今其人已往其聲猶存也臣乃頓步躊躇¶
於境上者乆之即其人雖不純於先王之道然以効節¶
不顧身盡公而不徇私固亦有足多者焉今此諸生以¶
誦説詩書稱引先王則人人能矣令之受事而竒偉俶¶
<pb:KR4h0132_WYG_322-12a>¶
儻之氣如彼何哉臣猶願諸生之慕之也今國家建都¶
於燕四方奉䞇納貢之臣繦屬而至其諸齒角羽毛百¶
物珍異皆御府所餘常山在其右遼海在其左厥形險¶
固造物者設此以作藩垣又國家所有然所貴者唯獨¶
節士之幹與忠義之腹耳異日者諸生誠養有節士之¶
幹而懐忠義之腹則臣且望下風而拜之非拜諸生也¶
拜節士與忠義之夫也臣列在交㦸之内最乆竊覩陛¶
下之神明天授之也即如一日之間國家之大議凢幾¶
<pb:KR4h0132_WYG_322-12b>¶
其大事凢幾然事皆炳於前知而議皆成於立斷諸司¶
奏䟽而得報者咸抱䟽吐舌以為弗及今此諸生豎儒¶
耳豈能奉奔走哉然臣私以為世無粹白之狐而有粹¶
白之裘所求者博所取者㣲也若是則臣乃敢以諸生¶
進矣而卒慮乎奔走之或後也故事於士既録順天府¶
有宴宴諸生諸執事皆在焉臣將挾持前説須詣宴所¶
一一為諸生道之且因以為勸焉而先以謁諸同事曰¶
夫勸也若是而止歟於是臣應之者曰諸執事亦嘗聞¶
<pb:KR4h0132_WYG_322-13a>¶
里父之醮子乎里父之醮其子於客位也為之具三加¶
著誡詞偹矣客曰且更有加乎里父曰無以加也曩吾¶
父所以醮吾者固若是止矣今吾所以勸諸生者固吾¶
昔所受於先達先生者也録將獻臣宜有序引其端乃¶
謹具其始末如此云¶
　　武舉録後序(王維楨/)¶
今年庚戌天下貢武士於京師維九月實當㑹試屬兵¶
警至有司以天子命且舍而備兵俄而兵遁北十月有¶
<pb:KR4h0132_WYG_322-13b>¶
司復以請乃試臣維楨濫偶臣瓉而典是役事竣亦宜¶
有序序曰臣自守官史局得以覽稽秘書抽㝷往跡睹¶
於近事則深嘆國士之難焉昔我成祖之都燕也敵衆¶
徙幕而北絶數千里猶尚以為肩背之患興師窮追至¶
南望斗杓而還當是之時士大夫以狥國為榮保軀為¶
辱猛氣英聲振於殊俗矣正統初敵復入伐賴二三驍¶
將脫身與戰敵遭創奔去竟不更來綿歴而及𢎞治正¶
徳數十年間即有烽燧猶之驚電颷風倐起倐滅士大¶
<pb:KR4h0132_WYG_322-14a>¶
夫以為亡足憂於是左干戈右文墨與時恬嬉日有餘¶
快斯視軀重矣皇上神武燀赫同符成祖自嘉靖來敵¶
何嘗敢窺關南頃縁邊候稍懈奄焉擁入奄焉竄逝彼¶
仗鉞登壇者豈少乎卒莫有摧輪而笞其背者則信乎¶
狥國之難也臣當擁卷品士時則仰天祝曰是安得狥¶
國之士而收之哉誠嘆之也夫保軀之與狥國不可同¶
日語矣士不免蹈此者何也士有三北不識形便與敵¶
相迫者北金皷之聲在耳弗審利害者北拙騎射者北¶
<pb:KR4h0132_WYG_322-14b>¶
如此則保軀之士多而狥國之士鮮矣臣以故按依舊¶
令偏主射技射中多者即文不副射收之文而能陳形¶
便指利害射又中者亟收之凡以冀狥國之士出不至¶
為奔北保軀者等爾夫臣之於世譬則手也夫手上以¶
脩頭下以脩足鏌鋣傳體則搏而扞之臣柰何獨自保¶
哉故壁壘盈郊烽火相燭臣不謂懼强鄰勁敵日厲兵¶
馬而謀南向臣不謂憂臣所懼而憂者惟不得扞國之¶
士奮距先登俘名王執貴人連綴而獻之闕下爾誠令¶
<pb:KR4h0132_WYG_322-15a>¶
在收者有若人焉則豈惟宗社是倚亦臣之所大幸也¶
臣竊見皇上加意邊庭思得猛士以寓托之未始一日¶
釋於懐臣今收者若干人劒斷割則知利士驅使則知¶
賢茍稍稍任用斯辯之矣今有賣珠於市者華其櫝而¶
中亡珠貿人以為美攜歸而啓視之則唶然嘆焉臣懼¶
其與是類也惟任之哉惟任之哉¶
　　㑹試録序(高拱/)¶
我皇上統天建極臨照九有如日月之明無逺弗徹恩¶
<pb:KR4h0132_WYG_322-15b>¶
則雨露沾洽庶類威則雷霆震耀罔不讋伏四十四年¶
於兹道化洋溢光天之下至於海隅蒼生萬邦黎獻咸¶
切帝臣之願焉嵗乙丑復當㑹試天下士届期禮部尚¶
書臣李春芳侍郎臣秦鳴雷臣高儀以考試官請上命¶
臣拱暨侍讀學士臣正䝉典厥事臣方總校大典乃輟¶
館事陛辭以往臣伏自思念經術淺薄行能無異乃數¶
䝉拔擢超躐恒格以至今兹臣受皇上恩至𢎞厚踰涯¶
分多思所可竭力報稱者其道無繇也乃今承乏辱校¶
<pb:KR4h0132_WYG_322-16a>¶
文之命既懼弗勝巳又自喜曰庶哉可藉是圖萬一之¶
報矣其敢弗殫精盡愼思所自効者乎既入院臣乃諗¶
諸衆曰兹舉也為求賢也今即以賢進後或未可知也¶
乃即以不肖進後其謂何是故代者有罰挾册者有罰¶
羣聚而通者有罰兹惟我聖天子明命諸執事敬之哉¶
罔或弗覈俾我校文者罔攸據既入簾臣又諗諸衆曰¶
兹試言也為覘所存也即良於言存或未可知也乃即¶
弗良於言存其謂何是故浮夸者黜險僻者黜蔓衍而¶
<pb:KR4h0132_WYG_322-16b>¶
無當者黜兹亦惟我聖天子明命我諸執事敬之哉罔¶
固舊見俾或售於滛辭於是羣多士三試之士凡四千¶
六百有竒遵宸斷取中式者四百人以其名氏及文之¶
純者為録以獻臣乃諗諸多士曰於戯諸士出而事君¶
也自今日始也乃亦知所以事君乎夫君尊如天勢相¶
去至逺乃仕者率知義而弗知恩不知天至尊逺也乃¶
曰惟天萬物父母恩則若斯焉故曰天弗可欺報本弗¶
可以已也夫君上誠至尊逺然而生成則天也矧又以¶
<pb:KR4h0132_WYG_322-17a>¶
為才焉而拔之而爵禄之則所尤厚也是可弗知恩乎¶
可弗思所以報乎可欺乎故曰臣事君以忠蓋不可以¶
弗忠也雖然亦知所謂忠乎夫忠也者心之自盡者也¶
無逺近無彼此無隠顯而純然者也是故有利於公亦¶
有利於私者迺從而盡心焉非忠也其事在公其心乃¶
在私也有利於公弗利於私而盡心焉者乎非純臣弗¶
能也有其實亦有其名者從而盡心焉弗忠也其事在¶
實其心乃在名也有有其實無其名而盡心焉者乎非¶
<pb:KR4h0132_WYG_322-17b>¶
純臣弗能也主上所可知所可見者從而盡心焉弗忠¶
也其事在主上其心乃在知見也有於所弗知弗見而¶
盡心焉者乎非純臣弗能也蓋人嘗見人之理家也乃¶
不惟才士即中人亦罔弗臧脫不幸有弗臧也乃厥究¶
亦多臧也何者心誠求之故不逺也至其理國事也不¶
直中人即才士亦罔或臧脫幸有臧也乃厥究亦多弗¶
臧也何者弗既厥心也故曰不誠無物夫茍既厥心則¶
一為而一成百為而百成敬斯謂之敬勤斯謂之勤也¶
<pb:KR4h0132_WYG_322-18a>¶
茍弗既厥心也則百為無一有焉即秪畏戰慄非敬也¶
即夙夜無息胼胝手足非勤也何者非其心也非其心¶
則謀不審謀不審則不當事機事不當機而能無僨焉¶
者寡矣矧克有濟是故曰無物也夫無物之謂欺欺之¶
謂負而况可言報乎臣之道必不可若斯也兹多士之¶
進也猶尚如未汨之泉而未斵之璞也故臣惓惓焉以¶
人臣之所以為心者相戒勉冀有所先入而弗以巧宦¶
之説投也諸士試聴臣言終其身弗改庶可少禆於用¶
<pb:KR4h0132_WYG_322-18b>¶
而於臣圖報之心亦可以少償焉厥或弗聴或聴亦罔¶
終卒致僨事則臣之心有欲盡而弗得者矣然無可如¶
何矣雖然皇上之明日月也既厥心或弗既厥心弗能¶
逃也既厥心雨露之弗既厥心雷霆之亦弗能逃也諸¶
士固宜知自慎也乃何有於臣言哉是役也同考試官¶
則諭徳臣鏜侍讀臣旻中允臣謹修撰臣泰臣自强臣¶
大綬臣士美編修臣浩臣貴臣四維臣有丁都給事中¶
臣守庭左給事中臣一敬給事中臣詩郎中臣竒迪員¶
<pb:KR4h0132_WYG_322-19a>¶
外郎臣金臣三省監試則御史臣邦珍臣承䕃寔相與¶
成事其防檢於外則御史臣顧廷對臣周𢎞祖增設自¶
今歳始蓋先是士習稍媮頗彰訾議㫖特加嚴故増設¶
焉並書之以重君命也¶
　¶
　¶
　¶
　¶
<pb:KR4h0132_WYG_322-19b>¶
　¶
　¶
　¶
　¶
　¶
　¶
　¶
　文章辨體彚選巻三百二十二¶
