# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:27.433424
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷二百
<pb:KR4h0132_WYG_200-1a>¶
欽定四庫全書¶
　文章辨體彚選巻二百¶
　　　　　　　　　　　　眀　賀復徵　編¶
致語¶
　賀復徵曰致語始於宋人盖内庭宴饗侍御優伶之¶
　辭皆詞臣擬撰今制因之錄數則以備一體¶
　　内中侍御已下賀皇帝冬至詞語(宋蘇軾/)¶
伏以日合天統時推建子之正律中黃鍾氣驗微陽之¶
<pb:KR4h0132_WYG_200-1b>¶
應徳施自上惠均於民伏惟皇帝陛下道配皇王化行¶
夷夏觀其来復見乎天地之心静以無為待此隂陽之¶
定雲物告瑞宫聲恊和豈惟至治之祥自得上天之祐¶
一人有慶萬夀無疆妾等䝉被天光叨塵婦職敢獻如¶
山之祝庶同率土之讙¶
　　賀皇太后(蘇軾/)¶
伏以候氣葭灰喜律筒之已應課功綵線知宫日之初¶
長品物向榮掖廷胥悦恭惟皇太后殿下母臨四海婦¶
<pb:KR4h0132_WYG_200-2a>¶
應東朝求賢審官但有憂勤之志躬儉節用豈忘澣濯¶
之衣宜福祿之日康樂宫闈之無事妾等濫塵女職獲¶
奉慈顔願先柏酒以稱觴更指椿年而獻夀¶
　　元夕節宴奉皇上致語(明程敏政/)¶
伏以時分四季惟春季當和樂之時節有三元惟上元¶
乃繁華之節宜張御宴末奉宸懽况一嵗之豐登有先¶
朝之故事恭惟皇帝陛下秉寛仁恭儉之徳爰高眀睿¶
哲之姿天縱多能上師孔子日新舊學逺慕湯王祥刑¶
<pb:KR4h0132_WYG_200-2b>¶
不及於非辜䘏典屢施於無告南郊禮備特牲才胙於¶
尚方北塞塵清虎旅又歸於宿衛調春䑓之玉燭實在¶
此時放夜禁之金吾豈妨正務銀花玉樹徹應鰲山鼉¶
鼓龍笙少延鳯駕侍臣立紅雲之殿尚食進紫霞之觴¶
聖齡願保於萬年健随天運節假已開於十日樂與人¶
同盼眀月之光輝喜良宵之未艾臣等猥以末技叨預¶
伶官禮太乙貴神於六宫之中想周旋於達旦獻昇平¶
妙曲於兩階之下愧聲調之入雲欲罄下情敬陳俚語¶
<pb:KR4h0132_WYG_200-3a>¶
寳歴初開二十廵上元風景一囬新千株火樹連西苑¶
萬㸃星毬擁北辰金剖黃柑傳令節調翻白雪應陽春¶
聖心願比光眀燭滿賜餘輝及庶民¶
　　元夕節宴奉皇太后致語(程敏政/)¶
伏以時當泰運重三五之佳辰孝奉慈闈祝萬千之聖¶
夀瑞騰鶴禁喜溢龍顔恭惟皇太后陛下受性𢎞仁貽¶
謀髙逺慶覃孫子比周室之邑姜福備天人類瑶池之¶
王母制不稱於宫壼化已洽於家邦矧四方書大有之¶
<pb:KR4h0132_WYG_200-3b>¶
年式光寳訓冝九重慶上元之節先進霞觴朱絃繚亮¶
恊應韶鈞御燭熒煌昭回星斗山形葱蒨駕海上之六¶
鰲烟影逥環走人間之八駿清歌妙舞以次而迭奏境¶
隔仙凡玉饌珍羞雜然而前陳味窮水陸極天下一人¶
之養奉内前一日之懽臣等粗以賤工叨居法部窺月¶
中之火樹疑新開不夜之天分霜後之黃柑知樂共長¶
春之宴欲宣勝事敢貢芻言長樂宫中起御筵六鰲山¶
下擁祥烟三春景重元宵節四海人歌大有年彩伩近¶
<pb:KR4h0132_WYG_200-4a>¶
移風力軟珠簾初捲月華圎霞杯滿獻觀燈酒樂奏昇¶
平第一篇¶
　　端陽節宴皇太后致語(董越/)¶
伏以階蓂舒五葉一年佳節又中天慈算祝千春萬口¶
歡聲齊動地中外仰鴻鈞大造臣工霑燕錫深恩冝逸¶
豫之無期真孝慈之兼盡恭惟皇太后陛下仁慈恭儉¶
中正齊荘震肅儲祥啓聖眀以繼統坤元肖徳同厚載¶
以資生有娀舊國實生商渭水大邦真有子配二儀以¶
<pb:KR4h0132_WYG_200-4b>¶
正位無貳無虞有萬乘以承歡何思何慮維此歳逢柔¶
兆式當節届端陽菖蒲酒泛玉斚金尊喜見一人獻夀¶
蕭艾葉挿瓊樓朱戸又看九御迎祥香風先播於浴蘭¶
炎暑頓消於賜葛幻術繫淮南之蠅虎覃恩頒大内之¶
梟羮五兵符皆佩赤靈九子糭並聯彩縷冝春苑裡紛¶
紛驃騎連營太液波心兩兩龍舟競渡不必鑄青銅於¶
揚子已無邪僻動天心何須飼靈藥於守宫自有聖慈¶
嚴内則眷此馨香令徳何難感格上天看三階平而風¶
<pb:KR4h0132_WYG_200-5a>¶
雨時定五穀熟而人民育至養備九州四海慈齡過萬¶
嵗千秋願金門暫駐宫車看衆技演魚龍曼戯勅輦路¶
且停警蹕聼洞簫傳鸞鳳仙音不盡下情再陳口號¶
中天佳節月蕤賔天上年年樂事新競渡波揺金線桞¶
追風蹄蹴軟香塵蒲觴泛玉稱三夀氷片堆盤送八珍¶
願祝聖慈長不老小臣末技嵗来陳¶
　　中秋節奉皇上致語(董越/)¶
伏以秋色兩平分萬里寂無聲之風露圎光正東滿一¶
<pb:KR4h0132_WYG_200-5b>¶
輪懸有影之山河良宵美景莫蹉跎人意天心正和恊¶
但得永清懽於宸極何妨催緩箭於宫壺樂已同人年¶
方大有恭惟皇帝陛下恩同覆載眀並照臨育物對時¶
識大造方以歛藏為徳重農務本知小人惟於稼穡是¶
依吹豳方見於迎寒撫景忽驚於徂暑睠此蓐収司令¶
正欣皓魄當空惟一罅必有容光信大眀本無私照霓¶
裳紛舞袖悠揚法曲獻仙音桂子落天香縹𣺌夾城通¶
御氣輦路動雍容仙蹕夀杯浮㶑灔朝霞仰天欲問来¶
<pb:KR4h0132_WYG_200-6a>¶
幾時嫦娥不語搗藥不知在何許杵臼無聲披繡闥俯¶
雕甍纔見鏡光閃爍轉瓊樓入朱戸忽驚輪影逶迤望¶
蓬莱且莫乘風待靈槎猶堪泛斗豈必假知微道術已¶
長如天柱峯頭又何須公逺仙橋便如在廣寒宫裡謾¶
言今夕復何夕不煩燈燭之光管取今年勝舊年長看¶
魚龍之戯願停法部試聼頌聲　一年月色是中秋桂¶
子香清爽氣浮大地有光歸畢照九重無事樂宸逰星¶
辰北拱瞻黃道烏鵲南飛向畵樓願祝年年當此夜八¶
<pb:KR4h0132_WYG_200-6b>¶
荒黎庻盡歌謳¶
　　紫宸殿正旦教坊詞(宋蘇軾/)¶
　　　教坊致語¶
臣聞行夏之時正莫加於人統採周之舊王方在於鎬¶
京惟吉月之布和休庶工而未作使華逺集隣好交修¶
萃簮笏於九門来車書於萬里將興嗣嵗以樂太平恭¶
惟皇帝陛下躬履至仁誕膺眷命法天地四時之運民¶
日用而不知傳祖宗六聖之心我無為而自化九徳咸¶
<pb:KR4h0132_WYG_200-7a>¶
事三年有成始御八音之　以臨元日之㑹人神相慶¶
夷夏来同臣等忝與賤工得親壮觀知輿情之願頌顧¶
盛徳之難形不度荒蕪敢進口號¶
　　　口號¶
九霄清蹕一聲雷萬物欣榮意已開曉日自随天仗出¶
春風不待斗杓回行看菖葉催耕籍共喜椒花暎夀杯¶
欲識太平全盛事振振鵷鷺滿雲臺¶
　　　勾合曲¶
<pb:KR4h0132_WYG_200-7b>¶
東風應律南籥在庭餞臘迎春方慶三朝之㑹登歌下¶
管願聞九奏之和上悦天顔教坊合曲¶
　　　勾小兒隊¶
工師奏技咸踴躍以在庭穉孺聞音亦廻翔而赴節方¶
資共樂豈間微情上奉宸歡教坊小児入隊¶
　　　隊名¶
仙山来綘節雲海戯羣鴻¶
　　　問小兒隊¶
<pb:KR4h0132_WYG_200-8a>¶
六樂充庭九賔在列何彼垂髫之侣欲陳振袂之能必¶
有来誠少前敷奏¶
　　　小児致語¶
臣聞正月上日萬彚所以更新群臣嘉賔四方於是觀¶
禮雪方占於上瑞風已告於先春及此良辰設為高㑹¶
恭惟皇帝陛下子来九有天覆兆民煥乎其有文章昭¶
然若掲日月安西都䕶来輸八國之琛南極老人出效¶
萬年之夀還圭璋於都使受圗籍於春朝擊石摐金奏¶
<pb:KR4h0132_WYG_200-8b>¶
鈞天之廣樂跳毬舞索戯平樂之都場臣等沐浴太平¶
詠歌新嵗鼔舞咸韶之韻蹌揚鳥獸之間未敢自専伏¶
候進止¶
　　　勾雜劇¶
以雅以南既畢陳於衆技載色載笑期有悦於威顔舞¶
綴暫停優詞間作金絲徐韻雜劇来歟¶
　　　放小児隊¶
酒闌金殿既均湛露之恩漏减銅壺曲盡流風之妙望¶
<pb:KR4h0132_WYG_200-9a>¶
彤墀而申祝整翠袖以言歸再拜天堦相將好去¶
　¶
　¶
　¶
　¶
　¶
　¶
　¶
<pb:KR4h0132_WYG_200-9b>¶
　¶
　¶
　¶
　¶
　¶
　¶
　¶
　文章辨體彚選卷二百¶
