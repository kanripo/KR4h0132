# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:29.264507
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷二百六十七
<pb:KR4h0132_WYG_267-1a>¶
欽定四庫全書¶
　文章辨體彚選巻二百六十七¶
　　　　　　　　　　　　明　賀復徴　編¶
啓二(以下律體/)¶
　　答趙王啓(北周庾信/)¶
仰承張幕全韓連營上地澠池置陣觧鄧禹之圍凾谷¶
開闗削王元之印蜂旗朝上刁斗夜鳴彌雄壯士之心¶
足起橫行之志况復才人出娉還得賢夫塞外有夫人¶
<pb:KR4h0132_WYG_267-1b>¶
之城軍中有女子之氣都尉青旗即時春色將軍大樹¶
已復花開雲氣浮壘流星汎枕細舞長歌橫簫直笛當¶
乎此時青雲之上信不學無術本分泥沉忽逢天造捜¶
揚仄陋今者遂總憲司預聞刋鼎獻嵗刑書既應懸法¶
上春木鐸方湏徇人但年髪已秋性靈乆竭嘉石肺石¶
無以測量舌端筆端惟知繁擁乖展一月遂涉兩年傾¶
首東瞻山河千里風塵未盡霜露沾衣仰願珍冝以為¶
身寳謹啓¶
<pb:KR4h0132_WYG_267-2a>¶
　　謝趙王示新詩啓(庾信/)¶
某啟鄭叡至奉手教累紙并示新詩八體六文足驚毫¶
翰四始六義實動性靈落落詞高飄飄意逺文異水而¶
涌泉筆非秋而垂露藏之山嵓可使雲霧欝起濟之江¶
浦必當蛟龍繞&KR0657;首夏清和聖躬怡裕疏璃彤管鵲顧¶
鸞廽婉轉綠沉猿驚雁落下風傾首以日為年犍為舍¶
人實有誠願碧鷄主簿亡由遂心寂寞荆扉踈蕪蘭徑¶
驂駕來梁未期卜日遣騎到鄴希垂枉道¶
<pb:KR4h0132_WYG_267-2b>¶
　　謝趙王賚馬并繖啟(庾信/)¶
某啓奉教垂賚紫騮馬并銀釘乗具紫紬繖一張上天¶
䧏雨特垂深澤若木流光偏䝉私照廽兹翠盖事重劉¶
基之恩䧏此青驪榮深李忠之賜北部丹帷便湏髙捲¶
西河竹馬即已郊迎在命之輕鴻毛浮于弱水知恩之¶
重鼇背負于靈山况復驚鴻别水但見徘徊黃鶴去闗¶
唯知反顧棲戀之心事同於此¶
　　謝趙王賚犀帶等啟(庾信/)¶
<pb:KR4h0132_WYG_267-3a>¶
某啓奉教垂賚犀裝帶錢十貫魏君寳帶特賜劉楨趙¶
王國租偏資裴楷貫藏文馬如燒安息之銀帶挿通犀¶
似獵雲南之獸北郭騷之長貧是所甘惬南宫敬之載¶
寳殊非念望花開四照唯見其榮鼇載三山深知其重¶
昔沈羲將盡逢司命而還生士爕行埋直仙人而更活¶
今日慈矜斯之謂矣馬前驅而導路或似識恩雞未曉¶
而開闗容能報主謹啟¶
　　謝賚米啓(庾信/)¶
<pb:KR4h0132_WYG_267-3b>¶
某啓奉教垂賚米十石丹烏衘穟既集西周黃雀隨車¶
還飛東市漬而為種不無霜雪之精取以論兵即有山¶
川之勢某陋巷簞瓢櫛風沐雨剝榆皮於秋塞掘蟄鷰¶
於寒山仰費國租遂開塵甑非丹竈而流珠異荆臺而¶
炊玉東方朔之捧米既息長饑西門豹之墾田方慙此¶
賚¶
　　謝賚乾魚啓(庾信/)¶
某啓䝉賚乾魚十番醴水朝浮光疑朱鼈文鰩夜觸翼¶
<pb:KR4h0132_WYG_267-4a>¶
似青鸞况復洞庭鮮鮒温湖羙鯽波瀾成雨鱗甲防寒¶
某本呉人常想江湖之味及其饑也唯資藜藿之餘慈¶
賚渥恩膏腴流竈不勞獅子之亭即勝雷池之長翻驚¶
河伯獨不愛人足笑任公終年垂釣謹啓¶
　　謝滕王集序啓(庾信/)¶
某啓伏覽制垂賜集序紫微縣映如傳闕里之書青鳥¶
遥飛似送層城之璧若夫甘泉宫裏玉樹一叢𤣥武闗¶
前明珠六寸不得譬此光芒方斯照燭有節有度即是¶
<pb:KR4h0132_WYG_267-4b>¶
能平八風愈唱愈高殆欲去天三尺殿下雄才盖代逸¶
氣橫雲濟北顔淵闗西孔子譬其毫翰則風雨爭飛論¶
其文彩則魚龍百變蒲桃繞館新開碣石之宫修竹夾¶
池始作睢陽之苑疏璃泛酒鸚鵡承杯鳯穴歌聲鸞林¶
舞曲况復行雲逐雨廽雪随風湖陽之尉既成為喜之¶
因舂陵之候便是銷憂之地某本乏才用亡多述作加¶
以建鄴陽九劣免儒硎江陵百六幾從士隴至如殘編¶
落簡並入塵埃赤軸青箱多從灰燼比年疴恙彌留光¶
<pb:KR4h0132_WYG_267-5a>¶
隂視息桑榆已逼蒲栁方衰不亡秋氣之悲實有途窮¶
之恨是以精采瞀亂頗同宋玉言辭蹇吃更甚揚雄一¶
吟一咏其可知矣好事者不求知音者不用非有班超¶
之志遂已棄筆未見陸機之文乆同燒硯至於凋零之¶
後殘缺之餘又已襍用補袍随時覆醤聖慈憐愍遂垂¶
存録始知揄揚過差君子失辭比擬從橫小人迷惑荆¶
玉抵鵲正恐輕用重寳龍淵削玉豈不徒勞神慮匠石¶
廽顧朽材變於雕梁孫陽一言奔蹄成於駿馬故知假¶
<pb:KR4h0132_WYG_267-5b>¶
人延譽重於連城借人羽毛榮於尺玉溟池九萬里亡¶
踰此澤之深華岳五千仞終愧斯恩之重即日金門細¶
管未動春灰石壁輕雷尚藏冬蟄伏願聖躬與峕納豫¶
南陽寳雉幸足觀瞻酈縣菊泉差能延壽伏遲至鄴可¶
期從梁有日同杞子之盟㑹必欲瞻仰風塵共薛侯而¶
來朝謹當逢迎冠盖魚腸尺素鳯足數行書此謝辭終¶
知不盡謹啓¶
　文章辨體彚選巻二百六十七¶
