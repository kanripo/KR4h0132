# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:41.077908
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷五百九十
<pb:KR4h0132_WYG_590-1a>¶
欽定四庫全書¶
　文章辨體彚選巻五百九十¶
　　　　　　　　　　　　明　賀復徴　編¶
記三十一¶
　　尊經閣記(明王守仁/)¶
經常道也其在於天謂之命其賦於人謂之性其主於¶
身謂之心心也性也命也一也通人物達四海塞天地¶
亘古今無有乎弗具無有乎弗同無有乎或變者也是¶
<pb:KR4h0132_WYG_590-1b>¶
常道也其應乎感也則為惻隱為羞惡為辭讓為是非¶
其見於事也則為父子之親為君臣之義為夫婦之别¶
為長幼之序為朋友之信是惻隱也羞惡也辭讓也是¶
非也是親也義也序也别也信也一也皆所謂心也性¶
也命也通人物達四海塞天地亘古今無有乎弗具無¶
有乎弗同無有乎或變者也是常道也是常道也以言¶
其隂陽消息之行焉則謂之易以言其紀綱政事之施¶
焉則謂之書以言其歌詠性情之發焉則謂之詩以言¶
<pb:KR4h0132_WYG_590-2a>¶
其條理節文之著焉則謂之禮以言其欣喜和平之生¶
焉則謂之樂以言其誠偽邪正之辨焉則謂之春秋是¶
隂陽消息之行也以至於誠偽邪正之辨也一也皆所¶
謂心也性也命也通人物達四海塞天地亘古今無有¶
乎弗具無有乎弗同無有乎或變者也夫是之謂六經¶
六經者非他吾心之常道也故易也者志吾心之隂陽¶
消息者也書也者志吾心之紀綱政事者也詩也者志¶
吾心之歌詠性情者也禮也者志吾心之條理節文者¶
<pb:KR4h0132_WYG_590-2b>¶
也樂者也志吾心之欣喜和平者也春秋也者志吾心¶
之誠偽邪正者也君子之於六經也求之吾心之隂陽¶
消息而時行焉所以尊易也求之吾心之紀綱政事而¶
時施焉所以尊書也求之吾心之歌詠性情而時發焉¶
所以尊詩也求之吾心之條理節文而時著焉所以尊¶
禮也求之吾心之欣喜和平而時生焉所以尊樂也求¶
之吾心之誠偽邪正而時辨焉所以尊春秋也葢昔者¶
聖人之扶人極憂後世而述六經也猶之富家者之父¶
<pb:KR4h0132_WYG_590-3a>¶
祖慮其産業庫藏之積其子孫者或至於遺忘散失卒¶
困窮而無以自全也而記籍其家之所有以貽之使之¶
世守其産業庫藏之積而享用焉以免於困窮之患故¶
六經者吾心之記籍也而六經之實則具於吾心猶之¶
産業庫藏之實積種種色色具存於其家其記籍者特¶
名狀數目而已而世之學者不知求六經之實於吾心¶
而徒考索於影響之間牽制於文義之末硜硜然以為¶
是六經矣是猶富家之子孫不務守視享用其産業庫¶
<pb:KR4h0132_WYG_590-3b>¶
藏之實積日遺忘散失至為窶人丐夫而猶囂囂然指¶
其記籍曰斯吾産業庫藏之積也何以異於是嗚呼六¶
經之學其不明於世非一朝一夕之故矣尚功利崇邪¶
説是謂亂經習訓詁傳記誦沒溺於淺聞小見以塗天¶
下之耳目是謂侮經侈滛辭競詭辯飾奸心盜行逐世¶
壟㫁而猶自以謂通經是謂賊經若是者是并其所謂¶
記籍者而割裂棄毁之矣寜復知所以為尊經也乎越¶
城舊有稽山書院在卧龍西岡荒廢久矣郡守渭南南¶
<pb:KR4h0132_WYG_590-4a>¶
君大吉既敷政於民則慨然悼末學之支離將進之以¶
聖賢之道於是山陰令吳君瀛拓書院而一新之又¶
為尊經之閣於其後曰經正則庶民興庶民興斯無邪¶
慝矣閣成請余一言以諗多士余既不獲辭則為記之¶
若是嗚呼世之學者得吾説而求諸其心焉其亦庶乎¶
知所以為尊經也矣¶
　　觀徳亭記(王守仁/)¶
君子之於射也内志正外體直持弓矢審固而後可以¶
<pb:KR4h0132_WYG_590-4b>¶
言中故古者射以觀徳徳也者得之於其心也君子之¶
學求以得之於其心故君子之於射以存其心也是故¶
躁於其心者其動妄蕩於其心者其視浮歉於其心者¶
其氣餒忽於其心者其貌惰傲於其心者其色矜五者¶
心之不存也不存也者不學也君子之學於射以存其¶
心也是故心端則體正心敬則容肅心平則氣舒心專¶
則視審心通故時而理心純故讓而恪心宏故勝而不¶
張負而不弛七者備而君子之徳成君子無所不用其¶
<pb:KR4h0132_WYG_590-5a>¶
學也於射見之矣故曰為人君者以為君鵠為人臣者¶
以為臣鵠為人父者以為父鵠為人子者以為子鵠射¶
也者射已之鵠也鵠也者心也各射已之心也各得其¶
心而乙故曰可以觀徳矣作觀徳亭記¶
　　泉州府學明倫堂記(王慎中/)¶
堯舜在上設五品之教振民於飽煖之餘而免於禽獸¶
之患三代循是以建學為之立其官師作其宫室辨其¶
時物勅其條法甚修而綦隆而孟軻氏獨知其指曰所¶
<pb:KR4h0132_WYG_590-5b>¶
以明人倫也民之不可使知雖堯舜猶病之而其聰明¶
彊敏有材智者傑然特出於衆人其材之成足以踐三¶
年之道其過也至於殄行而驚世智之至足以察萬物¶
之理其蔽也則必為邪説以誣民先王取而命之曰士¶
而教之於學其所為教有可得言者矣縞收端&KR1168;鞞紳¶
綦偪之飾而裼襲委垂之宜琮璜琚瑀齊夏和鸞之節¶
而步趨周折之度豆籩簠簋鐘鼓管絃為之器而酬酢¶
搏拊以為容典謨雅頌射御書數為之文而詠歌講誦¶
<pb:KR4h0132_WYG_590-6a>¶
以為業耳目足以極視備聽口與手足足以放言恣動¶
然所以禁防而開發之者其為事詳而為物博如此至¶
其所以為是詳且博者其跡可守而其妙不可為其形¶
可名而其精不可言其通於天謂之命出乎命謂之性¶
凝神於不見不聞之表黙化於無聲無臭之中形器俱¶
泯而思為無所日改月新而不自知其所以然其於所¶
謂父子君臣長幼夫婦朋友者顧若疎闊而不治簡略¶
而無當葢孔子教於洙泗之濵述聖道以善其人待来¶
<pb:KR4h0132_WYG_590-6b>¶
者所可聞者文章所雅言者詩書執禮所不可語人而¶
以待中人以上者彬彬見於魯論所載顔曾冉閔之所¶
答問曽不少及乎君臣父子長幼夫婦朋友之間而以¶
孝為問者游夏二人者而已先王所以造士孔子所以誨¶
人其可言者如此烏在其為明倫耶是不可以不知也¶
習其教而不知其所以教繇是㑹其髙者以為發揮於¶
性命而不悟其為人倫之本先王之道使其髙也而出¶
於人倫是乃所以為異端而非所以為性命也守其卑¶
<pb:KR4h0132_WYG_590-7a>¶
者以為該貫乎事物而不察其為人倫之用先王之道¶
使其卑也而外於人倫是乃所以為曲藝而非所以為¶
事物也徳之不一俗之不同豈獨學者失其體用哉以¶
子貢之賢當其未悟猶思託於事君事親以求息焉而¶
少休乎為道為學之倦彼不知其所學者所以學為君¶
臣父子夫婦長幼朋友也大學之道極於齊家治國平¶
天下而家國天下固非蠻貊之邦鳥獸之羣也必有人¶
焉居其間非謂之君臣則謂之父子非謂之夫婦則謂¶
<pb:KR4h0132_WYG_590-7b>¶
之長幼朋友也人有心知志意之精主乎内有耳目手¶
足之動行乎外非之於君臣則之於父子非之於夫婦¶
則之於長幼朋友者也先王之教使之凝神黙化致其¶
心知志意以善其内又為之設其文采備其容器制其¶
度數使有以禁防開發謹其耳目手足以善其外其通¶
於性命者行乎事物其繇於事物者合乎性命其學於¶
事物性命者貫乎人倫故其於家則父子親長幼序夫¶
婦别其於國與天下則君臣義朋友信故無一命之爵¶
<pb:KR4h0132_WYG_590-8a>¶
無尺土之階而人物之性以盡齊家治國平天下之事¶
畢得詖行邪説無繇而作民生其時無復震驚誣惑之¶
憂其於君臣父子長幼夫婦朋友雖有所不知而坦然¶
繇之是民之所以親也親而不能明民之所以為下也¶
明之而使民親焉士之所以為上也泉之有學國家所¶
建教學之法則命於天子其來非一日矣士之聰明强¶
敏能自致材智以見於世者往往繇之以出而未能得¶
其所以教者郡侯俞公為政好以道徳撫循其民養其¶
<pb:KR4h0132_WYG_590-8b>¶
長老而訓其子弟惓惓於徳之不一俗之不同以為是¶
有責乎為士者又不鄙之為不足與進且知其民之已¶
信而可用也乃與僚屬咨議叶謀撤明倫堂之舊而新¶
之以與士者講習於此堂而委記於余余謂古者立教¶
其具誠設然所使長治之者皆賢卿大夫以其素講之¶
學盛徳之成倡導而鼔舞之其於化民成材尤易以侯¶
之賢專有長治之任而斯堂之作及其政成民信之日¶
士之興起發憤於斯時者宜益衆咸思捨舊棄故以聽¶
<pb:KR4h0132_WYG_590-9a>¶
侯之所為雖今之去古逺矣所以禁防開發之者其具¶
難以一二追古而心知志意之精未有求於内而不得¶
也得於内未有不得於外也學之則為士不學則為民¶
上下之分可不勉與興造之嵗月則始於壬寅七月巳¶
巳訖於十二月庚寅金取於帑之羡者其役鉅體大而¶
費不及民工不踰時亦可書也侯名咨伯平湖人繇工¶
部郎中出為今官云¶
　　潼闗衛修學記(王維楨/)¶
<pb:KR4h0132_WYG_590-9b>¶
潼闗衛學初正統四年建夫衛肄武而置學焉葢歛才¶
敷教俾之親上嚴長之義明已乃講干戈戰陣之事則¶
化濡兵强故學者論文而實武之禆也學故在衛東成¶
化十年以避水患徙今所在西徙之時主者茍就聖廟¶
制儉止三丈屋卑而陋他宜有咸缺自予遊京師凡四¶
渡潼闗見學輙嘆焉當是時指揮姚勝祖掌衛事以為¶
姚力且百舉顧獨後此問故則主在兵司嘉靖二十一¶
年四明周君至於是發謀修學遷學左右十餘家約官¶
<pb:KR4h0132_WYG_590-10a>¶
地償之過當弗計制乃拓改殿兩廡崇廣皆倍昔始有¶
櫺星門有啟聖祠有鄉賢祠有名宦祠有神厨庫有教¶
官衙有號房又於其外横衢豎二坊東扁曰才全文武¶
西扁曰道備聖賢分區布位增無創有周君之用心如¶
此功且卒周君以憂去㑹姚指揮亦謝事諸遺木石狼¶
棄而莫為理二十三年休寜汪君繼覩之嚄唶焉詢功¶
未卒若干為露臺為葺明倫堂為泮池學遂完美無缺¶
當是時微汪君來念遺續㫁周君勞幾廢二十四年予¶
<pb:KR4h0132_WYG_590-10b>¶
以告復如闗望恢恢㸌㸌驚目快心焉已見渠水遶城¶
中民就其門及輿人曰是即引潼水自南門入折流而¶
注之泮池又北折而達於黄河則汪君為也於是又賢¶
汪君嘆焉是役也費金三百九十兩有竒取諸修水闗¶
之餘者周君甞請撫按趙公劉公殷公浦公咸可之乃¶
興是二君者之備闗也選兵籌食慎費削浮乃此獨務¶
侈者重道而育才茍不可更襲也予扺家汪君按部華¶
州遂問記且勅以訓衛之學者夫訓坊言備矣予能有¶
<pb:KR4h0132_WYG_590-11a>¶
加哉無已則申其義夫聖人之道親親長長而已兵凶¶
戰危又視其親長輕焉武由之不振故其為教也使之¶
誦詩書焉以明此也習干戈焉以衛此也不聞之夾谷¶
之會乎躍階揮兵立折强主出身以保君竟合兩國之¶
好以還嚮之所謂習俎豆人也故治亂殊遭文武異用¶
兩設互發定難而飾治莫踰乎聖人故曰聖人萬世之¶
師也諸士子觀於坊瞻於廟講於學寜無感發而振厲¶
之乎周君名相癸未進士汪君名尚寜已丑進士並副¶
<pb:KR4h0132_WYG_590-11b>¶
使周君後指揮姚勝祖經歴王仁汪君役指揮孫塤千¶
户王輔學既成法皆得書¶
　　崇正書院記(李杜/)¶
昔先王以修身正心之道著而為治能使人自約於禮¶
而泯其欲心故天下之風卒歸於正而治教大行於後¶
世其所以勸率而程督之者雖有其人與其具而非其¶
所專倚而甚賴也使聖人之教天下而專賴於其人與¶
其具則其人與具之所不及而其教且有所格而不行¶
<pb:KR4h0132_WYG_590-12a>¶
而不得謂之化國葢昔聖人慮天下之不治也必始於¶
正道之壊而崇其滛僻故先有以辨其分而定其志其¶
分田制禄都鄙有章溝塗有界以大統小以卑承尊葢¶
其疆理封域之間固已截然其嚴翼肅乎其平章毋敢¶
有越厥志者矣其國之老少自歡於服田力穯入孝出¶
悌之中不知其為勞而忘其身之為賤其卿士大夫服¶
官秉職兢兢然有不稱之懼而若瘝於其身無慕尊賤¶
侈之心而不見其為逸而忘其身之為貴此所謂遊於¶
<pb:KR4h0132_WYG_590-12b>¶
化國雖開之以邪僻而有所不從故天下極治及周衰¶
禮廢列國交争則先王封國之制自諸侯壊之而卿士¶
大夫各以兼并自雄於井邑之間而氓庶之賤始無以¶
自相長養於畎畞之内上下交征欲怨並熾而先王之¶
正道蕩然不存矣孔子生於周末明治亂之原乃始嫉¶
三家之僣禮昭兩觀之當誅堕郈費正丘甲思欲存先¶
王之治於魯而不可得乃與其徒講於洙泗之濵其於¶
富貴貧賤義利取舍為已為人處約處樂之言獨惓惓¶
<pb:KR4h0132_WYG_590-13a>¶
而不置三代以前先王所以教士者三物六藝未甞汲¶
汲於此也推其意葢傷先王之正道既不得以望之民¶
𨽻而猶可冀於聰明强毅之士有以存之於不隳故使¶
之終日於詩書執禮文行忠信要以鼔動而薫摩之使¶
自泯其畔援歆羡之心則其不慮之知不學之能自有¶
所擴拓以及於世而獨發其藴於曾子曰吾道一以貫¶
之千百年間未有明摘其藴者而濓溪周子獨發之曰¶
一者無欲也夫所謂欲者豈專以聲臭安佚飲食男女¶
<pb:KR4h0132_WYG_590-13b>¶
哉生人之所不能無聖人之所不去也葢雖富貴貧賤¶
死生功名語黙進退直婉取與尤不容處之以有欲之¶
心有欲則二無欲則一有意則二無意則一矣道而至¶
於無欲則飯糗茹草將終身而已矣被袗衣鼔琴二女¶
果若固有而已矣不義而富且貴如浮雲而巳矣其處¶
上下也能為唐虞之禪泰伯之逃其齊死生也能為比¶
干之死夷齊之餓以開一代之治則如周公之制作以¶
立萬世之極則如孔子之刪述大哉一也斯其貫矣堯¶
<pb:KR4h0132_WYG_590-14a>¶
舜之精一非有所期於夫子而夫子之言道自不得不¶
出於一貫夫子之一貫非有所期於周子之明其義自¶
不得不出於無欲以無欲言道則雖夫婦之愚不肖皆¶
可以與其知能而彼自歡於服田力穡入孝出悌之中¶
者皆可以為聖人之徒而聰明强毅者得之則其不慮¶
之知不學之能自能有所拓擴以及於世而彼刑名術¶
數功名章句之徒殆將見之而内降聞之而起愧求正¶
於吾黨而有所不暇吾獨怪夫釋老之心可謂無欲矣¶
<pb:KR4h0132_WYG_590-14b>¶
而儒者攻之彼自反其心之無欲也與儒者同而儒者¶
攻之則亦有所不服吾又有以破之而彼不得辭彼佛¶
氏之心可謂無欲矣然其視天下之物皆以為無足欲¶
也而善於忍辱忍辱之極也而至於無諍夫政失於朝¶
則宜諍之於朝矣禮失於家則宜諍之於家矣道失於¶
學則宜諍之於友矣未聞無諍而可者也彼不知吾之¶
無欲也未甞欲諍也而不得不用之於不得不諍之時¶
彼葢生全於儒者有諍之中而不知有諍之為功使世¶
<pb:KR4h0132_WYG_590-15a>¶
皆無諍則佛氏之死久矣老氏之心可謂無欲矣然其¶
視天下之事皆以為無足為也遂至於搥提乎仁義絶¶
滅乎禮樂則其言之失視佛氏益甚矣彼不知吾之無¶
欲也正欲以端夫仁義禮樂之原使天下有所循而不¶
亂而乃以為天下之亂皆始於仁義禮樂彼自生長於¶
仁義禮樂之中而不知仁義禮樂之為功使世無仁義¶
禮樂則老氏之死亦久矣噫彼其心之無欲也與儒者¶
同而其功用不足以及於世則猶微有自私自利之意¶
<pb:KR4h0132_WYG_590-15b>¶
介乎其中而不免有悖於孔子之所謂一者是以聖人¶
非之使其獲生於聖人之世而得聖人而正之則其功¶
用之所及又豈止於二氏哉二氏之流恥其功用之不¶
顯乃托於靈通𡨕報完精永年以自神其教則厚誣其¶
師失益逺矣今世之閧然從之者不知其所以得而其¶
閧然非之者不知其所以失故吾特本周子無欲之㫖¶
通乎一貫者以為崇正之論而併舉二氏之無欲所以¶
異於聖人者使世之學者如聖人之無欲而稍異於二氏¶
<pb:KR4h0132_WYG_590-16a>¶
則無不正矣噫先王之制其廢已久既無以使人自得¶
於無欲幸而有二氏者能自得於無欲矣而其幾微之¶
差又不足以有所及於物而反以為閧然從之之害則¶
崇正之論豈得而不作哉萬川沈公好古樂道甞夢寐¶
濓溪示其所之及尹會昌度學之隙地以建神交之閣¶
而寫蜀山人所著太極於其上兩廡為房聚其邑之良¶
朝夕講焉葢將明周子之學以達於孔氏而所作五行¶
論述則又若有疑於周子旁通曲喻不固前聞四方之¶
<pb:KR4h0132_WYG_590-16b>¶
賢士多從之遊者役竣以呈於督學賔巖何公公嘆古¶
學之晦而喜其復明於公也因命其額曰崇正書院而¶
令請記於名筆公曰終當屬李山人耳迨予至㑹昌則¶
公已遷工部去京師公之門人諸君述其意於杜杜與¶
公論學多師其説故雖其既去而猶樂為之記¶
　　臨朐縣文昌閣記(馮琦/)¶
斗魁戴筐六星曰文昌宫按天文魁主日平旦建寅徳¶
在東方故天官書曰魁海岱以東北也然則海岱諸郡¶
<pb:KR4h0132_WYG_590-17a>¶
宜祠文昌今天下學宫多祠文昌而吾朐當斗柄所建¶
於其照臨而獨闕如也祠文昌自博士張君始張君来¶
典邑庠謂間者科目晨星以堪輿之説建髙閣於東門¶
故址為學宫左䕶因以奉文昌之祠計工程度官是土¶
者及士大夫百姓争助之貲逾年未竣而邑侯至實始¶
成之是役也以張君始以呉公終而移書不佞為之記¶
余惟文明之代地絶天通人神不雜糅今祠家多援周¶
天列星而以人事之斗北極也而命之為祖為師取斗¶
<pb:KR4h0132_WYG_590-17b>¶
四星圖繪其象而謂之魁指戴筐六星為縞衣素舄青¶
童白馬而謂之文昌夫以懸象著明列宿之次乃能下¶
而與人通其言語文字聽其鐘鼓管籥饗其牲牢酒醴¶
此其説宜儒者所不道雖然神也而以人事之非禮也¶
神也而以神事之則禮所不禁也今夫天之有帝也星¶
之有君也星精降而為賢士大夫大聖賢之騎箕而列¶
為星也説雖在耳目之外亦安得言地天絶不相通乎¶
今當斗柄所建而為之祠潔粢盛備饗禮以昭大神而¶
<pb:KR4h0132_WYG_590-18a>¶
大神相之以興起多士未可知也然而不敢恃也夫氣¶
之聚散勢之向背地形也而移之於人此亦儒者所不¶
道夫士受命於天乎受命於地乎吾以為在人而已世¶
有不祠而福靡不耕而穫今諸士無乃玩日愒月於修¶
業實有所闕而以乞靈於堪輿天官家其謂之何雖然¶
是舉也國人屬耳目焉將興起其視聽而澡祓其心志¶
斯不亦累土以為師保乎然而不敢恃也古稱文者精¶
所聚也昌者揚天紀也天垂象君子則之諸士其一乃¶
<pb:KR4h0132_WYG_590-18b>¶
心凝乃神游精八極取材百代以掞天𦸼而敷國華為¶
景星為慶雲此其為文昌也大矣夫神有神之祀弗敢¶
廢也人有人之事弗敢失也神無廢其祀人無失其事¶
斯亦地絶天通人神不雜糅之義已若夫堪輿天官家¶
言則余不敢道之也¶
　¶
　¶
　文章辨體彚選巻五百九十¶
#+PROPERTY: JUAN 卷五百九十
<pb:KR4h0132_WYG_590-19a>¶
欽定四庫全書¶
　文章辨體彚選巻五百九十¶
　　　　　　　　　　　　明　賀復徴　編¶
記三十一¶
　　尊經閣記(明王守仁/)¶
經常道也其在於天謂之命其賦於人謂之性其主於¶
身謂之心心也性也命也一也通人物達四海塞天地¶
亘古今無有乎弗具無有乎弗同無有乎或變者也是¶
<pb:KR4h0132_WYG_590-19b>¶
常道也其應乎感也則為惻隱為羞惡為辭讓為是非¶
其見於事也則為父子之親為君臣之義為夫婦之别¶
為長幼之序為朋友之信是惻隱也羞惡也辭讓也是¶
非也是親也義也序也别也信也一也皆所謂心也性¶
也命也通人物達四海塞天地亘古今無有乎弗具無¶
有乎弗同無有乎或變者也是常道也是常道也以言¶
其隂陽消息之行焉則謂之易以言其紀綱政事之施¶
焉則謂之書以言其歌詠性情之發焉則謂之詩以言¶
<pb:KR4h0132_WYG_590-20a>¶
其條理節文之著焉則謂之禮以言其欣喜和平之生¶
焉則謂之樂以言其誠偽邪正之辨焉則謂之春秋是¶
隂陽消息之行也以至於誠偽邪正之辨也一也皆所¶
謂心也性也命也通人物達四海塞天地亘古今無有¶
乎弗具無有乎弗同無有乎或變者也夫是之謂六經¶
六經者非他吾心之常道也故易也者志吾心之隂陽¶
消息者也書也者志吾心之紀綱政事者也詩也者志¶
吾心之歌詠性情者也禮也者志吾心之條理節文者¶
<pb:KR4h0132_WYG_590-20b>¶
也樂者也志吾心之欣喜和平者也春秋也者志吾心¶
之誠偽邪正者也君子之於六經也求之吾心之隂陽¶
消息而時行焉所以尊易也求之吾心之紀綱政事而¶
時施焉所以尊書也求之吾心之歌詠性情而時發焉¶
所以尊詩也求之吾心之條理節文而時著焉所以尊¶
禮也求之吾心之欣喜和平而時生焉所以尊樂也求¶
之吾心之誠偽邪正而時辨焉所以尊春秋也葢昔者¶
聖人之扶人極憂後世而述六經也猶之富家者之父¶
<pb:KR4h0132_WYG_590-21a>¶
祖慮其産業庫藏之積其子孫者或至於遺忘散失卒¶
困窮而無以自全也而記籍其家之所有以貽之使之¶
世守其産業庫藏之積而享用焉以免於困窮之患故¶
六經者吾心之記籍也而六經之實則具於吾心猶之¶
産業庫藏之實積種種色色具存於其家其記籍者特¶
名狀數目而已而世之學者不知求六經之實於吾心¶
而徒考索於影響之間牽制於文義之末硜硜然以為¶
是六經矣是猶富家之子孫不務守視享用其産業庫¶
<pb:KR4h0132_WYG_590-21b>¶
藏之實積日遺忘散失至為窶人丐夫而猶囂囂然指¶
其記籍曰斯吾産業庫藏之積也何以異於是嗚呼六¶
經之學其不明於世非一朝一夕之故矣尚功利崇邪¶
説是謂亂經習訓詁傳記誦沒溺於淺聞小見以塗天¶
下之耳目是謂侮經侈滛辭競詭辯飾奸心盜行逐世¶
壟㫁而猶自以謂通經是謂賊經若是者是并其所謂¶
記籍者而割裂棄毁之矣寜復知所以為尊經也乎越¶
城舊有稽山書院在卧龍西岡荒廢久矣郡守渭南南¶
<pb:KR4h0132_WYG_590-22a>¶
君大吉既敷政於民則慨然悼末學之支離將進之以¶
聖賢之道於是山陰令吳君瀛拓書院而一新之又¶
為尊經之閣於其後曰經正則庶民興庶民興斯無邪¶
慝矣閣成請余一言以諗多士余既不獲辭則為記之¶
若是嗚呼世之學者得吾説而求諸其心焉其亦庶乎¶
知所以為尊經也矣¶
　　觀徳亭記(王守仁/)¶
君子之於射也内志正外體直持弓矢審固而後可以¶
<pb:KR4h0132_WYG_590-22b>¶
言中故古者射以觀徳徳也者得之於其心也君子之¶
學求以得之於其心故君子之於射以存其心也是故¶
躁於其心者其動妄蕩於其心者其視浮歉於其心者¶
其氣餒忽於其心者其貌惰傲於其心者其色矜五者¶
心之不存也不存也者不學也君子之學於射以存其¶
心也是故心端則體正心敬則容肅心平則氣舒心專¶
則視審心通故時而理心純故讓而恪心宏故勝而不¶
張負而不弛七者備而君子之徳成君子無所不用其¶
<pb:KR4h0132_WYG_590-23a>¶
學也於射見之矣故曰為人君者以為君鵠為人臣者¶
以為臣鵠為人父者以為父鵠為人子者以為子鵠射¶
也者射已之鵠也鵠也者心也各射已之心也各得其¶
心而乙故曰可以觀徳矣作觀徳亭記¶
　　泉州府學明倫堂記(王慎中/)¶
堯舜在上設五品之教振民於飽煖之餘而免於禽獸¶
之患三代循是以建學為之立其官師作其宫室辨其¶
時物勅其條法甚修而綦隆而孟軻氏獨知其指曰所¶
<pb:KR4h0132_WYG_590-23b>¶
以明人倫也民之不可使知雖堯舜猶病之而其聰明¶
彊敏有材智者傑然特出於衆人其材之成足以踐三¶
年之道其過也至於殄行而驚世智之至足以察萬物¶
之理其蔽也則必為邪説以誣民先王取而命之曰士¶
而教之於學其所為教有可得言者矣縞收端&KR1168;鞞紳¶
綦偪之飾而裼襲委垂之宜琮璜琚瑀齊夏和鸞之節¶
而步趨周折之度豆籩簠簋鐘鼓管絃為之器而酬酢¶
搏拊以為容典謨雅頌射御書數為之文而詠歌講誦¶
<pb:KR4h0132_WYG_590-24a>¶
以為業耳目足以極視備聽口與手足足以放言恣動¶
然所以禁防而開發之者其為事詳而為物博如此至¶
其所以為是詳且博者其跡可守而其妙不可為其形¶
可名而其精不可言其通於天謂之命出乎命謂之性¶
凝神於不見不聞之表黙化於無聲無臭之中形器俱¶
泯而思為無所日改月新而不自知其所以然其於所¶
謂父子君臣長幼夫婦朋友者顧若疎闊而不治簡略¶
而無當葢孔子教於洙泗之濵述聖道以善其人待来¶
<pb:KR4h0132_WYG_590-24b>¶
者所可聞者文章所雅言者詩書執禮所不可語人而¶
以待中人以上者彬彬見於魯論所載顔曾冉閔之所¶
答問曽不少及乎君臣父子長幼夫婦朋友之間而以¶
孝為問者游夏二人者而已先王所以造士孔子所以誨¶
人其可言者如此烏在其為明倫耶是不可以不知也¶
習其教而不知其所以教繇是㑹其髙者以為發揮於¶
性命而不悟其為人倫之本先王之道使其髙也而出¶
於人倫是乃所以為異端而非所以為性命也守其卑¶
<pb:KR4h0132_WYG_590-25a>¶
者以為該貫乎事物而不察其為人倫之用先王之道¶
使其卑也而外於人倫是乃所以為曲藝而非所以為¶
事物也徳之不一俗之不同豈獨學者失其體用哉以¶
子貢之賢當其未悟猶思託於事君事親以求息焉而¶
少休乎為道為學之倦彼不知其所學者所以學為君¶
臣父子夫婦長幼朋友也大學之道極於齊家治國平¶
天下而家國天下固非蠻貊之邦鳥獸之羣也必有人¶
焉居其間非謂之君臣則謂之父子非謂之夫婦則謂¶
<pb:KR4h0132_WYG_590-25b>¶
之長幼朋友也人有心知志意之精主乎内有耳目手¶
足之動行乎外非之於君臣則之於父子非之於夫婦¶
則之於長幼朋友者也先王之教使之凝神黙化致其¶
心知志意以善其内又為之設其文采備其容器制其¶
度數使有以禁防開發謹其耳目手足以善其外其通¶
於性命者行乎事物其繇於事物者合乎性命其學於¶
事物性命者貫乎人倫故其於家則父子親長幼序夫¶
婦别其於國與天下則君臣義朋友信故無一命之爵¶
<pb:KR4h0132_WYG_590-26a>¶
無尺土之階而人物之性以盡齊家治國平天下之事¶
畢得詖行邪説無繇而作民生其時無復震驚誣惑之¶
憂其於君臣父子長幼夫婦朋友雖有所不知而坦然¶
繇之是民之所以親也親而不能明民之所以為下也¶
明之而使民親焉士之所以為上也泉之有學國家所¶
建教學之法則命於天子其來非一日矣士之聰明强¶
敏能自致材智以見於世者往往繇之以出而未能得¶
其所以教者郡侯俞公為政好以道徳撫循其民養其¶
<pb:KR4h0132_WYG_590-26b>¶
長老而訓其子弟惓惓於徳之不一俗之不同以為是¶
有責乎為士者又不鄙之為不足與進且知其民之已¶
信而可用也乃與僚屬咨議叶謀撤明倫堂之舊而新¶
之以與士者講習於此堂而委記於余余謂古者立教¶
其具誠設然所使長治之者皆賢卿大夫以其素講之¶
學盛徳之成倡導而鼔舞之其於化民成材尤易以侯¶
之賢專有長治之任而斯堂之作及其政成民信之日¶
士之興起發憤於斯時者宜益衆咸思捨舊棄故以聽¶
<pb:KR4h0132_WYG_590-27a>¶
侯之所為雖今之去古逺矣所以禁防開發之者其具¶
難以一二追古而心知志意之精未有求於内而不得¶
也得於内未有不得於外也學之則為士不學則為民¶
上下之分可不勉與興造之嵗月則始於壬寅七月巳¶
巳訖於十二月庚寅金取於帑之羡者其役鉅體大而¶
費不及民工不踰時亦可書也侯名咨伯平湖人繇工¶
部郎中出為今官云¶
　　潼闗衛修學記(王維楨/)¶
<pb:KR4h0132_WYG_590-27b>¶
潼闗衛學初正統四年建夫衛肄武而置學焉葢歛才¶
敷教俾之親上嚴長之義明已乃講干戈戰陣之事則¶
化濡兵强故學者論文而實武之禆也學故在衛東成¶
化十年以避水患徙今所在西徙之時主者茍就聖廟¶
制儉止三丈屋卑而陋他宜有咸缺自予遊京師凡四¶
渡潼闗見學輙嘆焉當是時指揮姚勝祖掌衛事以為¶
姚力且百舉顧獨後此問故則主在兵司嘉靖二十一¶
年四明周君至於是發謀修學遷學左右十餘家約官¶
<pb:KR4h0132_WYG_590-28a>¶
地償之過當弗計制乃拓改殿兩廡崇廣皆倍昔始有¶
櫺星門有啟聖祠有鄉賢祠有名宦祠有神厨庫有教¶
官衙有號房又於其外横衢豎二坊東扁曰才全文武¶
西扁曰道備聖賢分區布位增無創有周君之用心如¶
此功且卒周君以憂去㑹姚指揮亦謝事諸遺木石狼¶
棄而莫為理二十三年休寜汪君繼覩之嚄唶焉詢功¶
未卒若干為露臺為葺明倫堂為泮池學遂完美無缺¶
當是時微汪君來念遺續㫁周君勞幾廢二十四年予¶
<pb:KR4h0132_WYG_590-28b>¶
以告復如闗望恢恢㸌㸌驚目快心焉已見渠水遶城¶
中民就其門及輿人曰是即引潼水自南門入折流而¶
注之泮池又北折而達於黄河則汪君為也於是又賢¶
汪君嘆焉是役也費金三百九十兩有竒取諸修水闗¶
之餘者周君甞請撫按趙公劉公殷公浦公咸可之乃¶
興是二君者之備闗也選兵籌食慎費削浮乃此獨務¶
侈者重道而育才茍不可更襲也予扺家汪君按部華¶
州遂問記且勅以訓衛之學者夫訓坊言備矣予能有¶
<pb:KR4h0132_WYG_590-29a>¶
加哉無已則申其義夫聖人之道親親長長而已兵凶¶
戰危又視其親長輕焉武由之不振故其為教也使之¶
誦詩書焉以明此也習干戈焉以衛此也不聞之夾谷¶
之會乎躍階揮兵立折强主出身以保君竟合兩國之¶
好以還嚮之所謂習俎豆人也故治亂殊遭文武異用¶
兩設互發定難而飾治莫踰乎聖人故曰聖人萬世之¶
師也諸士子觀於坊瞻於廟講於學寜無感發而振厲¶
之乎周君名相癸未進士汪君名尚寜已丑進士並副¶
<pb:KR4h0132_WYG_590-29b>¶
使周君後指揮姚勝祖經歴王仁汪君役指揮孫塤千¶
户王輔學既成法皆得書¶
　　崇正書院記(李杜/)¶
昔先王以修身正心之道著而為治能使人自約於禮¶
而泯其欲心故天下之風卒歸於正而治教大行於後¶
世其所以勸率而程督之者雖有其人與其具而非其¶
所專倚而甚賴也使聖人之教天下而專賴於其人與¶
其具則其人與具之所不及而其教且有所格而不行¶
<pb:KR4h0132_WYG_590-30a>¶
而不得謂之化國葢昔聖人慮天下之不治也必始於¶
正道之壊而崇其滛僻故先有以辨其分而定其志其¶
分田制禄都鄙有章溝塗有界以大統小以卑承尊葢¶
其疆理封域之間固已截然其嚴翼肅乎其平章毋敢¶
有越厥志者矣其國之老少自歡於服田力穯入孝出¶
悌之中不知其為勞而忘其身之為賤其卿士大夫服¶
官秉職兢兢然有不稱之懼而若瘝於其身無慕尊賤¶
侈之心而不見其為逸而忘其身之為貴此所謂遊於¶
<pb:KR4h0132_WYG_590-30b>¶
化國雖開之以邪僻而有所不從故天下極治及周衰¶
禮廢列國交争則先王封國之制自諸侯壊之而卿士¶
大夫各以兼并自雄於井邑之間而氓庶之賤始無以¶
自相長養於畎畞之内上下交征欲怨並熾而先王之¶
正道蕩然不存矣孔子生於周末明治亂之原乃始嫉¶
三家之僣禮昭兩觀之當誅堕郈費正丘甲思欲存先¶
王之治於魯而不可得乃與其徒講於洙泗之濵其於¶
富貴貧賤義利取舍為已為人處約處樂之言獨惓惓¶
<pb:KR4h0132_WYG_590-31a>¶
而不置三代以前先王所以教士者三物六藝未甞汲¶
汲於此也推其意葢傷先王之正道既不得以望之民¶
𨽻而猶可冀於聰明强毅之士有以存之於不隳故使¶
之終日於詩書執禮文行忠信要以鼔動而薫摩之使¶
自泯其畔援歆羡之心則其不慮之知不學之能自有¶
所擴拓以及於世而獨發其藴於曾子曰吾道一以貫¶
之千百年間未有明摘其藴者而濓溪周子獨發之曰¶
一者無欲也夫所謂欲者豈專以聲臭安佚飲食男女¶
<pb:KR4h0132_WYG_590-31b>¶
哉生人之所不能無聖人之所不去也葢雖富貴貧賤¶
死生功名語黙進退直婉取與尤不容處之以有欲之¶
心有欲則二無欲則一有意則二無意則一矣道而至¶
於無欲則飯糗茹草將終身而已矣被袗衣鼔琴二女¶
果若固有而已矣不義而富且貴如浮雲而巳矣其處¶
上下也能為唐虞之禪泰伯之逃其齊死生也能為比¶
干之死夷齊之餓以開一代之治則如周公之制作以¶
立萬世之極則如孔子之刪述大哉一也斯其貫矣堯¶
<pb:KR4h0132_WYG_590-32a>¶
舜之精一非有所期於夫子而夫子之言道自不得不¶
出於一貫夫子之一貫非有所期於周子之明其義自¶
不得不出於無欲以無欲言道則雖夫婦之愚不肖皆¶
可以與其知能而彼自歡於服田力穡入孝出悌之中¶
者皆可以為聖人之徒而聰明强毅者得之則其不慮¶
之知不學之能自能有所拓擴以及於世而彼刑名術¶
數功名章句之徒殆將見之而内降聞之而起愧求正¶
於吾黨而有所不暇吾獨怪夫釋老之心可謂無欲矣¶
<pb:KR4h0132_WYG_590-32b>¶
而儒者攻之彼自反其心之無欲也與儒者同而儒者¶
攻之則亦有所不服吾又有以破之而彼不得辭彼佛¶
氏之心可謂無欲矣然其視天下之物皆以為無足欲¶
也而善於忍辱忍辱之極也而至於無諍夫政失於朝¶
則宜諍之於朝矣禮失於家則宜諍之於家矣道失於¶
學則宜諍之於友矣未聞無諍而可者也彼不知吾之¶
無欲也未甞欲諍也而不得不用之於不得不諍之時¶
彼葢生全於儒者有諍之中而不知有諍之為功使世¶
<pb:KR4h0132_WYG_590-33a>¶
皆無諍則佛氏之死久矣老氏之心可謂無欲矣然其¶
視天下之事皆以為無足為也遂至於搥提乎仁義絶¶
滅乎禮樂則其言之失視佛氏益甚矣彼不知吾之無¶
欲也正欲以端夫仁義禮樂之原使天下有所循而不¶
亂而乃以為天下之亂皆始於仁義禮樂彼自生長於¶
仁義禮樂之中而不知仁義禮樂之為功使世無仁義¶
禮樂則老氏之死亦久矣噫彼其心之無欲也與儒者¶
同而其功用不足以及於世則猶微有自私自利之意¶
<pb:KR4h0132_WYG_590-33b>¶
介乎其中而不免有悖於孔子之所謂一者是以聖人¶
非之使其獲生於聖人之世而得聖人而正之則其功¶
用之所及又豈止於二氏哉二氏之流恥其功用之不¶
顯乃托於靈通𡨕報完精永年以自神其教則厚誣其¶
師失益逺矣今世之閧然從之者不知其所以得而其¶
閧然非之者不知其所以失故吾特本周子無欲之㫖¶
通乎一貫者以為崇正之論而併舉二氏之無欲所以¶
異於聖人者使世之學者如聖人之無欲而稍異於二氏¶
<pb:KR4h0132_WYG_590-34a>¶
則無不正矣噫先王之制其廢已久既無以使人自得¶
於無欲幸而有二氏者能自得於無欲矣而其幾微之¶
差又不足以有所及於物而反以為閧然從之之害則¶
崇正之論豈得而不作哉萬川沈公好古樂道甞夢寐¶
濓溪示其所之及尹會昌度學之隙地以建神交之閣¶
而寫蜀山人所著太極於其上兩廡為房聚其邑之良¶
朝夕講焉葢將明周子之學以達於孔氏而所作五行¶
論述則又若有疑於周子旁通曲喻不固前聞四方之¶
<pb:KR4h0132_WYG_590-34b>¶
賢士多從之遊者役竣以呈於督學賔巖何公公嘆古¶
學之晦而喜其復明於公也因命其額曰崇正書院而¶
令請記於名筆公曰終當屬李山人耳迨予至㑹昌則¶
公已遷工部去京師公之門人諸君述其意於杜杜與¶
公論學多師其説故雖其既去而猶樂為之記¶
　　臨朐縣文昌閣記(馮琦/)¶
斗魁戴筐六星曰文昌宫按天文魁主日平旦建寅徳¶
在東方故天官書曰魁海岱以東北也然則海岱諸郡¶
<pb:KR4h0132_WYG_590-35a>¶
宜祠文昌今天下學宫多祠文昌而吾朐當斗柄所建¶
於其照臨而獨闕如也祠文昌自博士張君始張君来¶
典邑庠謂間者科目晨星以堪輿之説建髙閣於東門¶
故址為學宫左䕶因以奉文昌之祠計工程度官是土¶
者及士大夫百姓争助之貲逾年未竣而邑侯至實始¶
成之是役也以張君始以呉公終而移書不佞為之記¶
余惟文明之代地絶天通人神不雜糅今祠家多援周¶
天列星而以人事之斗北極也而命之為祖為師取斗¶
<pb:KR4h0132_WYG_590-35b>¶
四星圖繪其象而謂之魁指戴筐六星為縞衣素舄青¶
童白馬而謂之文昌夫以懸象著明列宿之次乃能下¶
而與人通其言語文字聽其鐘鼓管籥饗其牲牢酒醴¶
此其説宜儒者所不道雖然神也而以人事之非禮也¶
神也而以神事之則禮所不禁也今夫天之有帝也星¶
之有君也星精降而為賢士大夫大聖賢之騎箕而列¶
為星也説雖在耳目之外亦安得言地天絶不相通乎¶
今當斗柄所建而為之祠潔粢盛備饗禮以昭大神而¶
<pb:KR4h0132_WYG_590-36a>¶
大神相之以興起多士未可知也然而不敢恃也夫氣¶
之聚散勢之向背地形也而移之於人此亦儒者所不¶
道夫士受命於天乎受命於地乎吾以為在人而已世¶
有不祠而福靡不耕而穫今諸士無乃玩日愒月於修¶
業實有所闕而以乞靈於堪輿天官家其謂之何雖然¶
是舉也國人屬耳目焉將興起其視聽而澡祓其心志¶
斯不亦累土以為師保乎然而不敢恃也古稱文者精¶
所聚也昌者揚天紀也天垂象君子則之諸士其一乃¶
<pb:KR4h0132_WYG_590-36b>¶
心凝乃神游精八極取材百代以掞天𦸼而敷國華為¶
景星為慶雲此其為文昌也大矣夫神有神之祀弗敢¶
廢也人有人之事弗敢失也神無廢其祀人無失其事¶
斯亦地絶天通人神不雜糅之義已若夫堪輿天官家¶
言則余不敢道之也¶
　¶
　¶
　文章辨體彚選巻五百九十¶
