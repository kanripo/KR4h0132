# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:43.342910
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百三十八
<pb:KR4h0132_WYG_638-1a>¶
欽定四庫全書¶
　文章辨體彚選卷六百三十八¶
　　　　　　　　　　　　明　賀復徵　編¶
紀二¶
　　大明宫紀夣(唐孫樵/)¶
孫樵齒貢士名旅見大明宫前庭仰眙俛駭陰意靈怪¶
暮歸魄動中宵而夣夣彼大明宫神前有云且曰太宗¶
皇帝繚&KR0801;啟居廓穹起廬圜然而劃隆然而赫孰窬孰¶
<pb:KR4h0132_WYG_638-1b>¶
隟永求帝宅帝詔吾司其宫(太宗創立大明宫後髙宗/增修遂移仗焉下帝謂上)¶
(帝/)與日月終翼聖䕶艱十有六君蕩妖斬氛孰知吾勤¶
吾當廬陵錫武(天后即真天下號周廢中/宗為廬陵王賜姓武氏)廟祏徹主(司/禮)¶
(愽士周宗奏增武廟/為七削唐廟為五)吾則恊二毗輔(謂梁公仁傑/魏公元亮也)左右¶
提䕶義甲憤徒起帝仆周(五王興輦帝出東宫斬賊迎/仙殿廹后歸政天后驚黙還)¶
(卧明日革/周復唐)吾則械二黠雛(謂昌宗/易之也)俾即其誅胡猘飽腯¶
(謂禄/山也)踣肌齚骨驚血濺闕仰吠白日二聖各轍大麓北¶
挈(肅宗遂即/位於靈武)吾則激髥孽悖節(謂慶/緒也)俾濟逆殺翼兩傑¶
<pb:KR4h0132_WYG_638-2a>¶
憤烈(謂汾陽王/及臨淮王)俾克斮滅薊梟妖狂(謂朱/泚也)突集五堂縱¶
啄怒吞大駕驚奔吾則勵陰力剪其翼俾不得逃明殛¶
三革蝕黒孰匪吾力吾見若正聲在懸諍舌在軒輟黈¶
延諫刳襟沃善賞必正名怒必正刑當獄撤腥(太宗每/遇行刑)¶
(謂之/御諫)當稼吞螟吾則入瀆革濁(貞觀中/河屢清)入囿肉角(貞觀/中麟)¶
(見/)旬澤暮溥(太平十日一/雨雨必以夜)㪷糓視土(開元中斗/米五文錢)吾見若¶
奸聲在堂䛕舌在旁窒聰怫諷正斥邪寵嘉賞失節怒¶
罰失殺奪農而徭厚征而雕吾則反耀而彗(永崇總章/中彗星屢)¶
<pb:KR4h0132_WYG_638-2b>¶
(見/)反澤而沴蕩坤而坼(地有坼而復/合終日不止)裂乾而石(天有裂/而隕石)¶
然吾留意宫中二百年昔亦日月今亦日月往孰為設¶
今孰為缺籍民其凋有野而蒿(開元中籍户九/百萬今二百萬)籍甲其¶
虚有壘而墟(開元中籍府兵三時務農一時講武寳甲/總六十萬今天下兵仰給疲農而幕府多)¶
(虚者/也)西垣何縮疋馬不牧(開元中北庭拒鄰門萬三千/隴西平凉天水金城四郡息)¶
(馬疋至七十萬穀四十八監/以使董之是時帛疋易馬一)北垣何蹙孤壘城粒言未¶
及闋樵迎斬其舌且曰余聞宰獲其哲(房杜/姚宋)得是赫烈¶
老魅跡結爾曾何伐宰獲其慝(林甫/敬宗)得是昏蝕魅怪橫¶
<pb:KR4h0132_WYG_638-3a>¶
惑爾曾何力今者日白風清忠簡盈庭闔南俟霈闔北¶
俟霽矧帝城闐闐何賴窮邊帑廪如封何賴疲農禁甲¶
飽獰尚何用天下兵神曾何知孰愧往時神不能對退¶
而笑曰孫樵誰欺乎欺古乎欺今乎吁¶
　　太乙𤣥微記(明宋濂/)¶
金華宋濂賦質甚弱十日九疾生産作業之事皆力有¶
所不任唯日學操觚造為文章精思弗得罷極就寢夣¶
一老父白髪&KR0034;鬙與雲鬭潔身被黃服手支青藜杖徐¶
<pb:KR4h0132_WYG_638-3b>¶
徐而前招濂謂曰若何疲思之甚邪吾乃太乙之精在¶
皇漢時曾降天禄閣以洪範五行授劉向若今意有何¶
圖第言之吾當有以處若也濂再拜曰下土蟣□臣不¶
自料得接休光以沐浴神化亦既幸矣復不以臣之微¶
賤使吐其情愫臣雖無知敢不精白一心以承霛貺臣¶
受氣於天孱弱而䝉庚戌之嵗律中應鐘日在于氐地¶
寒以風母姙七月臣體即降生未五齡百疾交攻熱火¶
鬱木邪沴制陽肝氣動揺手牽目瞠謁醫視之謂為瘛¶
<pb:KR4h0132_WYG_638-4a>¶
瘲毒艾焮膚其苦莫膺雖脫於虎口筋骸弗强有牛負¶
軛有鏄在場力既弗任田卒薉荒幸有書一束塵齧螙¶
戕振拂敺剔以佩以蔵以嘬以嘗以求其方疲精竭思¶
攻為文章窮年矻矻恒不知更變太乙曰吾聞心有所¶
溺者必有所甚樂也若之所嗜如是將樂之邪抑弗獲¶
已也濂曰臣為文之時獨潜闔廬五官内守形若橜株¶
凡慮既澄運思希夷上升層霄下入重壚絪緼庶彚彌¶
布大區自形自色匪可數知一一攝之若禽在笯若獸¶
<pb:KR4h0132_WYG_638-4b>¶
在周阹縱健距㨗羽曾不得離其範圍及夫意暢氣熙¶
與神合機岳盪河翻雷椎霆驅倐爾陰合歘然陽施鬼¶
出電入載正載竒萬紾千變莫窮端倪雖身執台樞腰¶
懸金魚饍羞熊蹯居飾璇題入則麗姝吹竹弹絲出則¶
戎士負弩曵旂亦不足以踰其適臣實樂之初非有弗¶
獲已也太乙曰若樂則樂矣古之人亦有業是者乎濂¶
曰有之雖更僕不可盡也請陳其略昔有鉅儒曰太史¶
遷豪氣孤騫濶視無前執筆著書動數萬言秘之金匱¶
<pb:KR4h0132_WYG_638-5a>¶
及蔵名山至今文光上燭九天董生三䇿揚雄太𤣥相¶
如大人退之五原若修若軾若鞏之賢各有論著焜燿¶
後先虎鳯騰躍韶鈞相宣汙瀾卓踔盤紆蟬連業之既¶
専厥功乃全其功何居時磨研之耔之穫之湘之瀹之¶
炊之酌之使心樂之一日不治若芒刺肌六氣昏昏精¶
神不來由是觀之古之人所業其亦有以哉太乙曰嘻¶
若言陋矣知冠角&KR0971;胡之為象而不知弁冕纓緌之制¶
知糗飯藜羮之為美而不知淳熬肝膋之味知呉歈楚¶
<pb:KR4h0132_WYG_638-5b>¶
艶之為曲而不知夏濩武勺之音若言陋矣濂於是憮¶
然自失膝行而前俯首至地且拜且祈曰臣不佞竊受¶
教於先生長者學文二十餘年自意已造其極不知猶¶
未也夫井魚固不足以語大夏蟲固不足以語寒幸察¶
臣之誠憐臣之愚授臣以要道使臣聞之雖即死無憾¶
太乙愀然不答濂復殷勤致辭俯伏俟命歴一時之久¶
太乙三歎而後言曰上堪下輿惟人中居厥初芒芠瞢¶
未有知埜鹿標枝蚩蚩狉狉聖人者出扶弼教基揭我¶
<pb:KR4h0132_WYG_638-6a>¶
日月燭我冥馗所謂建生民極立天地心者是不有其¶
道歟道雖亡形揆文可知典謨渾淳卦畫閎竒雅頌恢¶
張禮樂威儀春秋謹嚴衮褒鉞誅不由於此去道逺而¶
舍其根荄玩其葩葉而何以史遷諸子為且非文不行¶
非文不章天子非文曷風四方諸侯非文莫守其邦卿¶
大夫非文身鬱不揚士庶人非文卒遏於鄉故云文者¶
乾坤之精粹也陰陽之霛和也四時之衡石也百物之¶
錧鎋也中國之采章也四夷之儀法也可不務乎彼辨¶
<pb:KR4h0132_WYG_638-6b>¶
愽馳騁以邪奪正是誣世也卑辭甘言藉威取寵是媚¶
權也佞墓受金是非舛繆是罔利也氣亡魄喪懨懨不¶
振是萎薾也抽青嫓白眩人耳目是聾瞽也若此者弗¶
可枚舉其文乎哉其文乎哉吾前之所謂文則異於是¶
矣充於一身和順内積英華外發逹於四國民物阜康¶
政教鬯洽筆之於書則可為天下後世法傳曰有徳者¶
必有言若之志勤矣其亦慎所學哉言訖四方晦冥颷¶
風上行仰視天門如有火光反而顧之太乙已亡濂驚¶
<pb:KR4h0132_WYG_638-7a>¶
而寤不知其為何祥也乃召日者占之日者端櫝出蓍¶
左右揲之掛而扐之遇復之離曰是謂後得而先迷百¶
折旁岐倀倀安歸雖車堅馬肥終九顛而一隮或道之¶
於崇朝載旌以驅歴國過都膳宰致餼司里授廬不亟¶
不徐直抵夫𤣥聖之所居盖復者不逺復也而重離又¶
文明之象也此殆示子學文𤣥微乎濂於是惕然悟悉¶
燔毁筆硯取六藝燖温之未幾學果進¶
　¶
<pb:KR4h0132_WYG_638-7b>¶
　¶
　¶
　¶
　¶
　¶
　¶
　¶
　文章辨體彚選卷六百三十八¶
