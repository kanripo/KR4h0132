# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:48.753696
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七百五十五
<pb:KR4h0132_WYG_755-1a>¶
欽定四庫全書¶
　文章辨體彚選巻七百五十五¶
　　　　　　　　　　　　明　賀復徴　編¶
祭文七(賦體/)¶
　　為梓州官屬祭陸郪縣文(唐楊烱/)¶
維垂拱二年太嵗丙戌正月壬寅朔二十二日癸亥長¶
史劉某謹以清酌庶羞之奠敬祭陸明府之靈夫萬里¶
之别猶使飲淚成血思徳音之斷絶况百年之分能不¶
<pb:KR4h0132_WYG_755-1b>¶
憂心如薰想公子兮氛氲惟彼積徳挺生夫君天垂白¶
氣地發黄雲江則有氾為國之紀君傳其政愛人如子¶
山則有梁鎮兹一方君𢎞其道視人如傷宣勞於外路¶
阻且長曽未朞月人之云亡嗚呼哀哉哀哀弱嗣朝暮¶
一溢皎皎孀妻鐀乎下室蜀門如劒長安如日歸路何¶
從我心如疾嗚呼哀哉凡我在位覊官邊城共戮力兮¶
誰言死生思其人兮造其户庭恍無見兮寂無聲稱觴¶
兮酹酒心折兮骨驚嗚呼哀哉¶
<pb:KR4h0132_WYG_755-2a>¶
　　祭趙郎將文(駱賓王/)¶
惟靈降精辰象委質昌期棄筆文塲蚤狥封侯之志彯¶
纓武帳坐昇戎秩之榮屬滇浦挻妖昆明習戰應星文¶
而動將奉天罰以揚威不能𢎞妙算於西戎叶神謀於¶
九變致令王師失律兇狡憑陵嶲穴南臨同五溪之深¶
入卭闗北阻類䨇崤之不歸亭候多虞故有負於明代¶
春秋責帥豈無慚於幽途夫任賢與能明君之事也陳¶
力就列忠臣之義也雖見危授命固誠節之有餘臨難¶
<pb:KR4h0132_WYG_755-2b>¶
權機何智謀之不足嗚呼哀哉某猥以散材謬專分閫¶
途徑夷落路踐戎塲停疲驂於九原悲來有地痛遺骸¶
於四野泣下無從暫輟征旅之勤爰崇掩骼之義庶幽¶
靈有托梧丘息入夢之魂壮士不還薤歌起送終之曲¶
嗚呼九真邊徼萬里長安城危疏勒山峻臯蘭因原為¶
隴即壤成棺夕隂曦而平蕪晦秋風急而荒戍寒哀哉¶
異域幽埏但有新裁松栢他郷古木非復舊邑枌榆感¶
平生有若斯聊申素酒倘聰明之不昧式薦簞醪¶
<pb:KR4h0132_WYG_755-3a>¶
　　祭杜學士審言文(宋之問/)¶
維大唐景龍二月嵗次戊申月日考功貟外郎宋之問¶
謹以清酌之奠敬祭於故脩文舘學士杜君之靈嗚呼¶
位曰大寶才曰天爵辭業備而官成名聲髙而命薄屈¶
原不終於楚相揚雄自投於漢閣代生人而豈無人違¶
代而咸若運鍾唐虞崇文寵儒國求至寶家獻靈珠後¶
俊有王楊盧駱繼之以子跡雲衢王也才參卿於西陜¶
楊也終逺宰於東呉盧則衷其栖山而臥疾駱則不能¶
<pb:KR4h0132_WYG_755-3b>¶
保族而全軀由運然也莫以福夀自衛將神忌也不得¶
華實斯俱惟靈昭昭度越諸子言必得俊意常通理其¶
含潤也若和風欲曙揺露氣於春林其秉艷也似凉雨¶
半晴懸日光於秋水衆轍同遵者擯落羣心不際者探¶
擬人也不幸而則亡名兮可大而不死君之栖遑自昔¶
迷方逢時泰兮欲達聞數竒兮自傷屬文母之丕運應¶
才子之明敭援淪秀於蘭畹侍游仙於栢梁命以著作¶
拜之為郎始翔鴛於清列旋禦魅於炎荒遺旅鴈兮超¶
<pb:KR4h0132_WYG_755-4a>¶
彭蠡作編人兮居越裳殊許靖之新適億虞翻之舊鄉¶
惟皇龍興再施法度拂洗溟渤騫翔雨露通籍於八舎¶
禁門揺筆於萬年芳樹仰赤墀兮非逺謂白首兮方遇¶
君病何病到此彌留藥雖餌兮寧愈針不及兮可憂雖¶
則妙醫莫識實冀神明獲瘳嗚呼哀哉君之將亡其言¶
也善余向十旬日或再展君感斯意贈言宛轉識金石¶
之契宻悔文章之交淺命子誡妻既懇且辨自予與君¶
弱嵗游執文翰共許風露相浥况窮海兮同竄復文房¶
<pb:KR4h0132_WYG_755-4b>¶
兮並入川流遽閱隙電初過昔乗運兮如此今造㝠兮¶
若何懐君疇昔兮恨已積念君恩惠兮情倍多道之南¶
宅囷之東粟使君孤之有餘寧我家之不足籍籍流議¶
喧喧薄俗名全每困於鑠金身沒誰恨其埋玉空落長¶
松千尺詎置生芻一束倬彼韋公贈殷禮縟善乎崔子¶
理感情屬相識有素見覽増朂澄君詞賦於雲臺之上¶
藏君齒髪於緱山之曲緱氏山兮山上雲秦城郊兮郊外¶
墳孟冬十日兮共歸君君有靈兮聞不聞我咀瑶屑君¶
<pb:KR4h0132_WYG_755-5a>¶
知自久坐泣焚芝遥哀畵栁闕視祖載爰遺巵酒願歆¶
悲誠將告良友尚饗¶
　　為伎祭元十郎文(張説/)¶
維神龍三年月朔日故伎人伏十善謹以清酌少牢之¶
奠敬祭於元十郎之靈緑水茂樹藻蘿是依山崩川竭¶
魚鳥何歸恭惟主君髙才逹節賞心樂事風流不絶歌¶
艷露華舞逥春雪幸持此技承君餘晚綺羅脂粉嬌上¶
春自言終代保情親能知一日君魂斷繁絃清管為何¶
<pb:KR4h0132_WYG_755-5b>¶
人懐主君之一顧願狥命於九原迫夫人之嚴㫖遂投¶
足於他門生有十年之愛况無數日之恩雖強飾容於¶
新奉心摧絶而不敢言君子廣徳仁心必遍疇昔與君¶
瑟樽歡宴永懐蕙歎俯憐荼苦錫以時珍申哀故宇廞¶
車既展祖奠斯開悲歌助輓長袖承盃平居好此魂來¶
不來心思往而莫遂足欲返而遲逥終天地於此訣毒¶
煩寃而難裁嗚呼哀哉¶
　　祭郴州李使君文(韓愈/)¶
<pb:KR4h0132_WYG_755-6a>¶
維年月日將仕郎守江陵府法曹叅軍韓愈謹以清酌¶
庶羞之奠敬祭於故郴州李使君之靈古語有之白頭¶
如新傾盖若舊顧意氣之何如何日時之足究當貞元¶
之癸未惕皇威而左授伏荒炎之下邑嗟名頽而位仆¶
歴貴部而西邁邇清光於暫覯言莫交而情無繇既不¶
賈而奚售哀窮遐之無徒拏百憂以自副辱問訊之綢¶
繆恒飽饑而愈疚接雄詞於章句窺逸跡於篆籀苞黄¶
甘而致貽獲紙筆之䨇貿投乂魚之短韻媿韜瑕而舉¶
<pb:KR4h0132_WYG_755-6b>¶
秀竢新命於衡陽費薪芻於館候空大亭以見處憇水¶
木之幽茂逞英心於縱愽沃煩膓以清酹航北湖之空¶
明覷鱗介之驚透宴州樓之豁逹衆管啾而並奏得恩¶
惠於新知脫窮愁於往陋輟行謀於俄頃見秋月之三¶
彀逮天書之下降猶低囬以宿留念暌離之在期謂此¶
㑹之難又授縞紵以托心示兹誠之不謬倘後日之北¶
遷約窮歡於一晝雖掾俸之酸寒要抜貧而為富何人¶
生之難信捐斯言而莫就始訝信於暫疎遂承凶於不¶
<pb:KR4h0132_WYG_755-7a>¶
救見明旌之低昻尚遲疑於别袖憶交酬而迭舞奠單¶
盃而哭柩美夫君之為政不撓志於讒構遭唇舌之紛¶
羅獨陵晨而孤雊彼憸人之浮言雖百車其何詬洞古¶
往而髙觀固邪正之相冦幸竊覩其始終敢不明白而¶
蔽覆神乎來哉辭以為侑尚饗¶
　　為濮陽公祭太常崔丞文(李商隱/)¶
年月日維靈太岳繁祉平安望族潤地勢於長源搆堂¶
基於脩麓藍田之産宜有良玉徂來之林宜無凡木昔¶
<pb:KR4h0132_WYG_755-7b>¶
我待子松玉之間冀十城之得價望千尋而可攀大年¶
不登逸足方駛松欲秀而先蠧玉將攻而遽毁聞問之¶
時歎悼何已惟我承乏授命南征一言相許擕手同行¶
夐絶萬里飄泊䨇旌念兩婢之價倍媿五羖之酬輕地¶
接殊鄰風移中土五嶺三江炎飈瘴雨釣犀之潭跕鳶¶
之渚席上從容幕中宴語先防載薏之謗更示投香之¶
所因使庸虚不罹罪辜越井之首甘綏之女時清則銅¶
鏑納厨嵗稔則銀簮叩鼔豈我之自唯子是與相從來¶
<pb:KR4h0132_WYG_755-8a>¶
覲又往於涇風埃古戎霜雪孤亭偏裻之服縵胡之纓¶
塞逈而晨嚴刁斗沙平而夜警兠零指我以虜隙勉我¶
以武經正慰窮邊俄還京邑北庭减價南轅屑泣章臺¶
辟掾方喜趙嘉之來棘署選丞仍見譙𤣥之入是焉踐¶
歴更徯飛翻况乎鳯沼又栖領原何舋成於燥濕而厲¶
結於寒暄未及西山之藥旋為東岳之魂憶昨舊許貟¶
歸青門出餞樂作而歎起盃行而淚泫俱容與於風波¶
共沉吟於鐘箭揮袂如昨郵書甚頻雖遥道里未濶聲¶
<pb:KR4h0132_WYG_755-8b>¶
塵孰謂念歸之日翻為有慟之晨嗚呼哀哉髣髴荒阡¶
依稀古陌徐動丹旐永歸𤣥宅願執紼而身逺想移¶
舟而目極逈野秋思羣山暮色悵白髪之哀翁哭青雲¶
之舊客聊兹寄奠莫寫西悲已乎崔子為我歆之¶
　　祭吏部韓侍郎文(李翺/)¶
嗚呼孔氏云(集作/去)逺楊朱恣行孟軻拒之乃壊於成戎¶
風混華異學魁横兄常辨之孔道益明建武以還文卑¶
質喪氣萎體敗剽剥不讓儷花鬭葉顛倒相上及兄之¶
<pb:KR4h0132_WYG_755-9a>¶
為思動鬼神撥去其華得其本根開(文粹/作闗)合怪駭驅濤¶
湧雲包劉越嬴並武同殷六經之風絶而復新學者有¶
歸大變於文兄之仕宦(文粹/作宫)罔辭於艱(文粹作/於難)疏奏輙¶
斥去而復遷(集作/還)升黜不改正言亟聞貞元十二兄佐¶
汴州我游自徐始得兄交視我無能待子以友講文析¶
道為益之厚二十九年不知其久兄以疾休我病臥室¶
三來視我笑語(集作/言)窮日何荒不耕㑹之以一人心樂¶
生皆惡言兇兄之在病則齊其終順化以盡靡憾(集作/惑)¶
<pb:KR4h0132_WYG_755-9b>¶
于中别我(集作/欲别)千古意如不窮臨喪大號决裂肝胸老¶
𣆀言夀死而不亡兄名之垂星斗之光我狀兄行下于¶
太常聲殫天地誰云不長喪車之來(集作/來東)我刺廬江君¶
命有嚴不見兄喪遣使奠斚百酸攪腸音容若在曷日¶
而忘嗚呼哀哉尚饗¶
　　祭亡友文(元稹/)¶
嗚呼英英君子汲汲仁義夀則道亨夭亦徳熾熖熖衆¶
人役役名利材不稱官老不識事紫綬榮身黄髪垂穗¶
<pb:KR4h0132_WYG_755-10a>¶
徒擲天年竊燿名器石頑慧明亦有何貴君雖促齡實¶
大其志呼吸風雲擺落塵膩泥濜珠玉糞土名位瞪目¶
凡流傾心俊異譽如不聞毁亦不忌不求近效直詣殊¶
致圏檻豺狼籠御鵬驥壍山堙海吞河噴渭嶽立英髦¶
粉碎庸媚徳我者煌煌虐我者惴惴赫赫其門揚揚其¶
氣念昔日之盡言此惟君之大意天不降年志亦歿地¶
我輩猶在尚可希冀故曰交本乎道道通乎類身沒類¶
存道則不墜信後圗之未忘柰目前之歔欷昔江濆之¶
<pb:KR4h0132_WYG_755-10b>¶
送君每重宵而叠醉曽不易其津涯忽莫陳於喪次孀¶
婦號呼哀𦙍提稚拜我者曩日之舊童示我者絶時之¶
遺字埋萬恨於深心泗終天之别淚嗚呼哀哉尚饗¶
　　祭梁鴻墓文(陸龜䝉/)¶
梁伯鸞墓在呉西門金昌亭下㡬一里余過之作文而¶
弔以酒為奠其辭曰先生作五噫之歌漢天子聞而病¶
之南走乎大江之波客臯氏之宇下志沈潜而靡他自¶
呉粲以舉臼天人之勤亦多不懐志於將沒適乎道之¶
<pb:KR4h0132_WYG_755-11a>¶
無頗比要離之烈魄冢雖夷而不磨嗟余後先生之千¶
祀聊奉奠而來過俯灌地而仰語顧先生之謂何心褊¶
性誕客他人之宇下不得故築垣而自翰身病妻弱自¶
呉民之粲不得故力耕而自穫所以法先王之義者庶¶
五噫兮可作¶
　　祭馬龍圗文(宋王安石/)¶
嗚呼余記業於進士熟君名於垂髫既備官於淮南習¶
為縣之風謡去幕府而西游依國門之嶕嶢始逢君之¶
<pb:KR4h0132_WYG_755-11b>¶
執靮屢顧我而囬鑣逮揚子之既見方睆城之窮漂遂¶
有通家之好終無挾長之驕君言事以北出予罷官而¶
南橋一江亭之邂逅話宿昔以終宵以牧官之在列當¶
御史之還朝又追隨於遐日心所好而忘遥距乖隔之¶
㡬何忽水淺而風飄書半塗於萬里棄餘日於一朝維¶
知君之日久信智邁而才超考前人之治亂講後世之¶
昏昭釋衆言之牴牾排異學之傾揺衆相紛以異説君¶
獨悟而同條嗟墁人之巳矣斥欲奮而誰要想明靈之¶
<pb:KR4h0132_WYG_755-12a>¶
猶在冀薄禮之能招¶
　　哭白溝文(明李夢陽/)¶
正徳二年閏月初吉予與職方王子俱蒙放歸南道白¶
溝之野往白溝之戰王子伯大父與予曽大父死焉百¶
載憤痛爰托於斯文嗚呼嗟哉此何流兮皓沙千里霜¶
霧四興荒濵斷岸陵沉谷崩積骨成丘衝波沃雲月星¶
夜昏殺氣晝屯粤春事之既載廼子邁於兹野覽殘墟¶
以掩涕搴故栅而維馬暄氷泮而復峙辰物鬰而未申¶
<pb:KR4h0132_WYG_755-12b>¶
日倉莾兮將墜天愴㤡而愴神前儔佇以驚顧追侣悵¶
而増惑趾欲進而躑躅哽歔欷乎内惻爾其龍鬬虎爭¶
雌雄未决戰形闢兵營列乃有秦楚善戰之士齊晉詭¶
謀之生接軌方轂抉地維而畫天門甲光鏡四野㦸枝¶
亘長雲鉦鼔鳴兮河海竭軍聲振兮山岳裂嗟時弗利¶
角道絶弱之肉強之食飲水尿咀馬革遂爾横屍蔽畛¶
崇胔截流哭聲振天漂血成溝賤至臺𨽻貴或君侯刅¶
剸其骼戈穿於喉踐為土沙叠若陵丘魂營營以無歸¶
<pb:KR4h0132_WYG_755-13a>¶
骨交加而臥霜鬼啾唧以宵嘯人懔慄而斷行風隂隂¶
以四起折鏃朽髑雜瓦礫兮飛揚嗚呼此為何流而有¶
斯戰塲耶竊嘗究性命之原推興替之端民死等於鴻¶
毛亦有重於泰山彼短兵兮既接砉天傾兮地揺乃有¶
睛被刺而不轉膚受刳而弗逃此結纓抗輪之夫甘心¶
鳥鳶之口膏野草而罔顧者也猗嗟我祖生而士雄死¶
為國殤岱華摧而孰支玉石灼而並戕委英肝於塵沙¶
滅聲影而永藏雷霆結而迅音烟飈烈而怒揚神怦怦¶
<pb:KR4h0132_WYG_755-13b>¶
以縹緲馮悲氛而望故疆猥小子兮何知纉箕裘之末¶
躅愾時命之難忱懼遐耀之堙辱憤原隰之裒棄束無¶
棺而葬無塋匝墟壙以𠖇索林莾杳兮縱横腸紆逥兮¶
崩裂涕闌干而染纓物何微而不昌徳何逺而不存軫¶
將發而復結托哀響於兹文¶
　　祭玉壘王舜卿文(楊慎/)¶
古語有之同病相憐同憂相救嗟君我之形蹤何斯言¶
之相副憶嘉靖之甲申當金商之辛候昧一鳴以斥仗¶
<pb:KR4h0132_WYG_755-14a>¶
同三進而及霤嗤蒙梏之未脫冐瞽言之難奏紛巧簧¶
之易如慚面甲之益厚違天顔於咫尺禠龍章於闕右¶
落孤影於清潯下承明於紫宙予孑孑以無依子瘝瘝¶
而在疚聮&KR1467;艛於潞水朅啽囈而相叩赴嚴督以南征¶
悵非狂而東走交呻吟於蓬席忘饘粥於昏晝苦弔影¶
於魍魎甘生涯於鼪鼬君違秦而巴僝我去蜀而滇僽¶
哽題紳以分袂各扶傷而擕幼限天隅之一柱望月弦¶
之㡬彀捧戎檄以予歸喜少城之君逅訝垂白之如新¶
<pb:KR4h0132_WYG_755-14b>¶
命重碧以話舊歌嘮喻以無解語聊浪而失讀聽南音¶
於西林主北道於東阜發孤笑於羣憂伸眉顰於面皺¶
吟江鴻之夜度賦鬼車之晨雊雜懽忽於湏㬰類栩夢¶
之一宿汨甲鼉以吾行牉兹㑹之難又望北風而開襟¶
&KR0008;詞音之不復竟庚子之日斜忽辰巳之相凑喪資斧¶
於旅巢嘅河清於人夀感徒繫於匏𤓰惻不食於井甃¶
涕却笛而已零盃欲奠而先覆嗚呼物負陽而抱隂咸¶
含章而挺秀何淑貺之難臨而良辰之難遘巾柴車以¶
<pb:KR4h0132_WYG_755-15a>¶
碧紛幪駑駘以朱就既貧尼而富虎且芝焚而菼茂豈¶
黔嬴之混施兼造物之怐瞀屈天問其焉陳抑天對兮¶
焉咎惟珵羙之莫藏樹令名其不仆掬芳馨於皎日等¶
塵刼於刻漏慰夫君兮九原庶斯語之不謬聲已吞兮¶
何言魂歸來兮兹侑¶
　　祭張隱君文(李攀龍/)¶
公至性近道不困於學質直好義不掩於樸行華身斯¶
文章徳動物為禮樂視帝力所獨有揖天民於先覺矣¶
<pb:KR4h0132_WYG_755-15b>¶
方其幼而失怙靡依匪母一簞者粟百里則負髫齡纎¶
儉㷀㷀在疚不振於宗遑恤我後宜無忘於愈疏而不¶
睦以有咎也暇日修孝不宿不藏諸父昆弟思輯用光¶
婚姻孔嘉匍匐有喪貨財可私本支未昌敦薄寛鄙徽¶
猷是襄此圯族所以為凶而公自履者祥也又其少而¶
治産適我御窮俛拾仰取力嗇務豐若貨殖於受命謂¶
竒勝之自躬能者輻輳不肖瓦觧彼居息幣唯吾與通¶
若宜無忘於嘗艱而放利以興戎也未衰戒得積而思¶
<pb:KR4h0132_WYG_755-16a>¶
施棺有遺装偕旅罔知緘誌以還歸慰其嫠非能讓財¶
昔饒爭時激貪勸亷末俗以移此姦富所以為下而公¶
自居者竒也又若外示怯而重為邪中賈勇而羞使氣¶
里有少年謂我易與閭之長者式復以畏獲金珥於隕¶
蘀而女泣不生止以待夫求者取諸懐而予之以行隣¶
歸就汲窺我篋笥慮貽之慙趨以引避晩即廢著籝經¶
遷儒厥季蜚聲用賔王衢父飲於鄉子薦於藩詔賜爵¶
以優老齒及耋而彌尊奚其為政家惟化原何足以臧¶
<pb:KR4h0132_WYG_755-16b>¶
善斯類蕃某等視必逹於此邦而與裁於吾黨久矣痛¶
君子云亡豈私淑猶存邪公豈尚鑒於斯言哉¶
　　戲為生祭周叔南文(屠隆/)¶
嗚呼叔南魂先魄逝躍馬氣灰擊劒心死維匝有刀維¶
房有矢淹淹下泉一蹶不起曲房長辭𤣥堂永閉風雲¶
慘淡日月飄忽衣弗御而已塵肉未寒而先骨號樹間¶
兮蟪蛄悲牀頭兮蟋蟀生時多營&KR0706;﨑突兀追風飛兎¶
摩空爽鶻手摧勁敵足踏溟渤雕龍搏虎為世英物壯¶
<pb:KR4h0132_WYG_755-17a>¶
圗不成飲恨而歿嗚呼叔南對酒不能飲有客不能歡¶
纎月空墮燭花空寒哀角已盡微鐘復殘使我仰天而¶
涕廢箸而歎嗚呼爾形頎頎爾氣稜稜固將望爾以千¶
秋合遝萬里驍騰昨日之日騁驊騮於天歩今日之日¶
掩狐兎於寒扄而使俠士有恨英雄無年白璧中斷紅¶
粉蚤捐三河氣咽六郡心憐華堂寶炬散為荒煙茫茫¶
獵塲犁為墓田天青射鵰之野地冷飲馬之泉又何由¶
逐輕車而出塞隨都䕶而臨邊嗚呼運逓必遷物窮乃¶
<pb:KR4h0132_WYG_755-17b>¶
終何日弗西何水弗東秋草罷緑春花披紅嗟夫君之¶
盛年何瞀焉而就木形未離於人羣名巳登於鬼録若¶
有人兮山之阿羗俟子兮水之曲風之生兮蕭蕭靈之¶
來兮肅肅又安知龍女之晝游彷彿湘靈之夜哭嗚呼¶
世固以形存為存形亡為亡萬物擾擾亦又何常千秋¶
神王馬骨魚膓一朝氣盡西陵北邙君之言笑如故而黯¶
焉摧藏以慟哭而代管弦又何必青楓之與白楊¶
　　祭楊少宰先生文(袁宏道/)¶
<pb:KR4h0132_WYG_755-18a>¶
惟公道同魯狷學宗尹覺三十年間專守一壑如大吕¶
之含音如太阿之歛鍔道愈升而愈光身屢進而屢却¶
五載銓衡水平山㟧澄汰九流亷頑礪濁人曰朱門公¶
也岫嶽床無帳帷門無簾箔月夜橘湯曉窓芹&KR0796;一編¶
韋冷六時影卓雖聮班於龍尾儼鷄羣之獨鶴幸明主¶
之眷知胡彼蒼之忽奪方今浩衢雖通陽明漸鑠雖人¶
賢之間升如先忌而後藥幸我公之持正司羣彦之闗¶
鑰瀝肝膽而向人澆薪焰以巨杓遽石火之無光悲九原¶
<pb:KR4h0132_WYG_755-18b>¶
之不作倘時艱之可濟念忠魂之猶躍其或澆頽相因¶
泄泄猶昨雖白日其何為豈若長夜之安樂身雖栖於¶
黄腸道豈隔于㝠寞捐無情之涕淚布丹心於脂膜聊¶
酹酒而陳詞知魂兮之無怍¶
　¶
　¶
　¶
　文章辨體彚選巻七百五十五¶
