# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:44.525129
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百六十三
<pb:KR4h0132_WYG_663-1a>¶
欽定四庫全書¶
　文章辨體彚選巻六百六十三¶
　　　　　　　　　　　　　明　賀復徴　編¶
碑二十二(排體/雜碑)¶
　　温湯碑(北周庾信/)¶
咸池浴日先應緣甲之圗砥柱浮天始受𤣥夷之命仁¶
則滌蕩埃氛義則激揚清濁勇則負山餘力弱則鴻毛¶
不勝仲春則榆荚同流三月則桃花共下其色變者流¶
<pb:KR4h0132_WYG_663-1b>¶
為五雲之漿其味美者結為三危之露烟青于銅浦色¶
白於鉛溪非神鼎而長浮異龍池而獨涌洒胃湔腸興¶
羸起瘠秦皇餘石仍為雁齒之階漢武舊陶即用魚鱗¶
之瓦山間涌水寔表忠誠室内江流彌彰純孝豈若醴¶
泉消疾䎹乎建武之朝神水蠲疴在乎咸康之世嵩岳¶
三仙之館不孤擅于天池華隂百丈之泉豈獨髙于蓮井¶
　　丹陽上庸路碑(陳徐陵/)¶
在天成象咸池属于五潢在地成形滄海環于四瀆國¶
<pb:KR4h0132_WYG_663-2a>¶
險者固其金湯儲蓄者因于轉漕貨財為禮専俟㑹通¶
厥田為上皆資渗濾大矣哉坎徳之為用也是以握圗¶
之主財以利民御斗之君因之顯教上哉少昊初命水¶
官逖矣髙陽爰重㝠職舜為太尉于是九澤載䟽禹作¶
司空然後百川咸導開華山于髙掌鑿靈沼于周源¶
莫匪神功皆由聖徳我大梁之受天明命勞以濟民有¶
道稱皇無為曰帝若夫雲雷草創剪商黜夏之勲鑄寳¶
鼎于昆吾安能紀勒陳鴻鐘于鄷岳豈易揄揚斯固名¶
<pb:KR4h0132_WYG_663-2b>¶
言之所絶也及乎膺斯寳運大拯橫流屈至道于汾陽¶
勞凝神于藐射聖人作樂簫韶備以九成喆王盡禮春¶
官總于三代豈止金門桴竹玉尺調鐘公帶獻明堂之¶
圗匡衡建后土之議若斯而巳矣天降丹鳥既序孝經¶
河出應龍乃私周易若夫固天將聖垂意藝文五色相¶
宣八音繁㑹不移漏刻纔命口占御紙風飛天章海溢¶
皆紫庭黄竹之詞晨露卿雲之𦸼漢之两帝徒有咏歌¶
魏之三祖空云詩賦以為彭老之教終沒愛河儒墨之¶
<pb:KR4h0132_WYG_663-3a>¶
宗方難大宅豈如五詩八㑹之殊文天上人中之妙典¶
雪山羅漢争造論門鷲嶺名僧俱傳經藏香象之力持¶
所未勝秋兎之毫書而莫盡忠信為寳禳祈免于白駒¶
明徳惟馨山川舍于騂犢至如月離金虎泥染石牛薈¶
蔚朝興滂沱晩注而清蹕纔動纎羅不揺髙閈将臨油¶
雲自闢陽烏馭日寜懼武賁之弓飛雨彌天無待期門¶
之盖震維舉徳非曰尚年若發居酆猶荘在漢濤如白¶
馬既礙廣陵之江山曰金牛孰辨梅湖之路專州典郡¶
<pb:KR4h0132_WYG_663-3b>¶
青鳬赤馬之船皇子天孫鳴鳯飛龍之乗莫不欣斯利¶
渉玩此脩渠乍擁楫而長歌乃樅金而鳴籟斯寔曠世¶
之竒功無疆之鴻烈¶
　　長沙土風碑(唐張謂/)¶
　天丈長沙一星在軫四星之側上為辰象下為郡縣遁¶
　甲所謂沙土之地雲陽之墟可以長徃可以隠居者¶
　焉其山麓山其水湘水其蓄宜鳥獸其榖宜秔稻厥¶
　草惟繇蕳杜若荃蘅畱荑䔾車出焉厥木惟喬椅桐¶
<pb:KR4h0132_WYG_663-4a>¶
　桂檉貞松文梓生焉簜篠嬋娟於原野碔砆照耀于¶
　崖谷昔熊繹始在此地番君因之而後定王國至漢¶
　道陵遲董卓狼顧文臺以三湘之衆績著勤王梁朝¶
　覆沒侯景虎視僧辯以一州之人勲成定國桓文之¶
　舉亦何加焉至于致禮舊君請屍歸葬桓氏之子可¶
　謂忠也殞身強㓂有死無辱尹氏之女可謂貞也軾¶
　鄧粲之宅足以厚儒風表古初之墳足以敦素行齊¶
　魯之俗其何逺哉巨唐八葉元聖六載正言待理湘¶
<pb:KR4h0132_WYG_663-4b>¶
　東郡臨江湖大抵卑濕修短疵癘未違天常而云家¶
　有重膇之人鄉無斑白之老談者之過也地邊嶺瘴¶
　大抵炎熱寒暑晦明未愆時序而云秋有爀曦之日¶
　冬無凛洌之氣傳者之差也巴蛇食象空見于圗書¶
　鵬鳥似鶚但聞于詞賦則知前古之善惡凡今之毁¶
　譽又焉可為信哉固徴故者之言用紀他山之石辭¶
　曰¶
舜去黄屋於焉廵逰禹逢𤣥夷於焉滯留五嶺南指三¶
<pb:KR4h0132_WYG_663-5a>¶
湘北流鄰聫滄浪邊遥岣嶁湘山之下青青衆草有蕙¶
有蘭在江之島烟雨㝠㝠波瀾浩浩不采不擷棄捐逺¶
道湘山之上青青衆木有栝有松在巖之麓風霜凄凄¶
柯葉沃沃不榱不棟老朽空谷陸有玉璞水有珠胎隋¶
侯云亡卞氏不來湘雲莽蒼湘月徘徊貞石紀事層城¶
之隈¶
　¶
　¶
<pb:KR4h0132_WYG_663-5b>¶
　¶
　¶
　¶
　¶
　¶
　¶
　¶
　文章辨體彚選巻六百六十三¶
#+PROPERTY: JUAN 卷六百六十三
<pb:KR4h0132_WYG_663-6a>¶
欽定四庫全書¶
　文章辨體彚選巻六百六十三¶
　　　　　　　　　　　　　明　賀復徴　編¶
碑二十二(排體/雜碑)¶
　　温湯碑(北周庾信/)¶
咸池浴日先應緣甲之圗砥柱浮天始受𤣥夷之命仁¶
則滌蕩埃氛義則激揚清濁勇則負山餘力弱則鴻毛¶
不勝仲春則榆荚同流三月則桃花共下其色變者流¶
<pb:KR4h0132_WYG_663-6b>¶
為五雲之漿其味美者結為三危之露烟青于銅浦色¶
白於鉛溪非神鼎而長浮異龍池而獨涌洒胃湔腸興¶
羸起瘠秦皇餘石仍為雁齒之階漢武舊陶即用魚鱗¶
之瓦山間涌水寔表忠誠室内江流彌彰純孝豈若醴¶
泉消疾䎹乎建武之朝神水蠲疴在乎咸康之世嵩岳¶
三仙之館不孤擅于天池華隂百丈之泉豈獨髙于蓮井¶
　　丹陽上庸路碑(陳徐陵/)¶
在天成象咸池属于五潢在地成形滄海環于四瀆國¶
<pb:KR4h0132_WYG_663-7a>¶
險者固其金湯儲蓄者因于轉漕貨財為禮専俟㑹通¶
厥田為上皆資渗濾大矣哉坎徳之為用也是以握圗¶
之主財以利民御斗之君因之顯教上哉少昊初命水¶
官逖矣髙陽爰重㝠職舜為太尉于是九澤載䟽禹作¶
司空然後百川咸導開華山于髙掌鑿靈沼于周源¶
莫匪神功皆由聖徳我大梁之受天明命勞以濟民有¶
道稱皇無為曰帝若夫雲雷草創剪商黜夏之勲鑄寳¶
鼎于昆吾安能紀勒陳鴻鐘于鄷岳豈易揄揚斯固名¶
<pb:KR4h0132_WYG_663-7b>¶
言之所絶也及乎膺斯寳運大拯橫流屈至道于汾陽¶
勞凝神于藐射聖人作樂簫韶備以九成喆王盡禮春¶
官總于三代豈止金門桴竹玉尺調鐘公帶獻明堂之¶
圗匡衡建后土之議若斯而巳矣天降丹鳥既序孝經¶
河出應龍乃私周易若夫固天將聖垂意藝文五色相¶
宣八音繁㑹不移漏刻纔命口占御紙風飛天章海溢¶
皆紫庭黄竹之詞晨露卿雲之𦸼漢之两帝徒有咏歌¶
魏之三祖空云詩賦以為彭老之教終沒愛河儒墨之¶
<pb:KR4h0132_WYG_663-8a>¶
宗方難大宅豈如五詩八㑹之殊文天上人中之妙典¶
雪山羅漢争造論門鷲嶺名僧俱傳經藏香象之力持¶
所未勝秋兎之毫書而莫盡忠信為寳禳祈免于白駒¶
明徳惟馨山川舍于騂犢至如月離金虎泥染石牛薈¶
蔚朝興滂沱晩注而清蹕纔動纎羅不揺髙閈将臨油¶
雲自闢陽烏馭日寜懼武賁之弓飛雨彌天無待期門¶
之盖震維舉徳非曰尚年若發居酆猶荘在漢濤如白¶
馬既礙廣陵之江山曰金牛孰辨梅湖之路專州典郡¶
<pb:KR4h0132_WYG_663-8b>¶
青鳬赤馬之船皇子天孫鳴鳯飛龍之乗莫不欣斯利¶
渉玩此脩渠乍擁楫而長歌乃樅金而鳴籟斯寔曠世¶
之竒功無疆之鴻烈¶
　　長沙土風碑(唐張謂/)¶
　天丈長沙一星在軫四星之側上為辰象下為郡縣遁¶
　甲所謂沙土之地雲陽之墟可以長徃可以隠居者¶
　焉其山麓山其水湘水其蓄宜鳥獸其榖宜秔稻厥¶
　草惟繇蕳杜若荃蘅畱荑䔾車出焉厥木惟喬椅桐¶
<pb:KR4h0132_WYG_663-9a>¶
　桂檉貞松文梓生焉簜篠嬋娟於原野碔砆照耀于¶
　崖谷昔熊繹始在此地番君因之而後定王國至漢¶
　道陵遲董卓狼顧文臺以三湘之衆績著勤王梁朝¶
　覆沒侯景虎視僧辯以一州之人勲成定國桓文之¶
　舉亦何加焉至于致禮舊君請屍歸葬桓氏之子可¶
　謂忠也殞身強㓂有死無辱尹氏之女可謂貞也軾¶
　鄧粲之宅足以厚儒風表古初之墳足以敦素行齊¶
　魯之俗其何逺哉巨唐八葉元聖六載正言待理湘¶
<pb:KR4h0132_WYG_663-9b>¶
　東郡臨江湖大抵卑濕修短疵癘未違天常而云家¶
　有重膇之人鄉無斑白之老談者之過也地邊嶺瘴¶
　大抵炎熱寒暑晦明未愆時序而云秋有爀曦之日¶
　冬無凛洌之氣傳者之差也巴蛇食象空見于圗書¶
　鵬鳥似鶚但聞于詞賦則知前古之善惡凡今之毁¶
　譽又焉可為信哉固徴故者之言用紀他山之石辭¶
　曰¶
舜去黄屋於焉廵逰禹逢𤣥夷於焉滯留五嶺南指三¶
<pb:KR4h0132_WYG_663-10a>¶
湘北流鄰聫滄浪邊遥岣嶁湘山之下青青衆草有蕙¶
有蘭在江之島烟雨㝠㝠波瀾浩浩不采不擷棄捐逺¶
道湘山之上青青衆木有栝有松在巖之麓風霜凄凄¶
柯葉沃沃不榱不棟老朽空谷陸有玉璞水有珠胎隋¶
侯云亡卞氏不來湘雲莽蒼湘月徘徊貞石紀事層城¶
之隈¶
　¶
　¶
<pb:KR4h0132_WYG_663-10b>¶
　¶
　¶
　¶
　¶
　¶
　¶
　¶
　文章辨體彚選巻六百六十三¶
