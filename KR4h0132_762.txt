# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:49.094625
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七百六十二
<pb:KR4h0132_WYG_762-1a>¶
欽定四庫全書¶
　文章辨體彚選巻七百六十二¶
　　　　　　　　　　　　明　賀復徴　編¶
祭文十四(四六句/)¶
　　祭太常裴少卿文(唐韓愈/)¶
維元和九(一作/元非)年給事中李逢吉給事中孟簡吏部侍¶
郎張惟素吏部侍郎張賈比部郎中史館修撰韓愈等¶
謹以庶羞清酌之奠致祭于太常裴二十一兄之靈朝¶
<pb:KR4h0132_WYG_762-1b>¶
廷之重莫過乎禮雖經䇿具存而精通盖寡自郊丘故¶
事宗廟時宜大君之所旁求丞相之所卒問羣儒拱手¶
宗祝醉心兄皆指陳根源斟酌通變罔不允符天㫖克¶
協神休至于公卿冠婚士庶䘮祭疑皆響答問必實歸¶
從我者足為軌儀異我者無逃指笑動為時法言比(集/作)¶
(必/)古經獨立一朝髙示千古而又驅馳朋執僶俛宗親¶
擔石之儲常空於私室方丈之食每盛于賓筵贈必固¶
辭求無不應孰云具美而不永年愈等早接逰從實欽¶
<pb:KR4h0132_WYG_762-2a>¶
道義致誠薄奠以訣終天嗚呼哀哉尚饗¶
　　祭周相公文(杜牧/)¶
維大和五年嵗次辛未七月辛未朔八日戊寅故吏朝¶
議郎持節湖州諸軍事守湖州刺史杜牧謹遣押衙司¶
馬素謹以清酌庶羞之奠敬祭於故相國僕射贈司徒¶
周公之靈伏惟相公之道徧於天下至如牧者受恩最¶
深爰自稚齒即䝉顧許及在官途援挈益至㑹昌之政¶
柄者為誰念忍隂汗多逐良善牧實忝幸亦在譴中黄¶
<pb:KR4h0132_WYG_762-2b>¶
岡大澤葭葦之塲繼来池陽棲在孤島僻左五嵗遭遇¶
聖明収拾寃沈誅竄罪惡牧於此際更遷桐廬東下京¶
江南走千里屈曲越嶂如入洞穴驚濤觸舟㡬至傾没¶
萬山環合纔千餘家夜有哭烏晝有毒霧病無與醫饑¶
不兼食抑暗偪塞行少卧多逐者紛紛歸軫相接惟牧¶
逺棄其道益艱相公憐憫極力掀拔爰及作相首取西¶
歸授之名曹帖以重職虢國太子絳市諜人死而復生¶
未足為喻旌斾西去拜於都門賢士大夫無不攀惜皆¶
<pb:KR4h0132_WYG_762-3a>¶
曰相公事君盡忠保道輕位大張公室盡閉私門彼由¶
徑者跛倚不進天下賢彦明知所趣重徳壯年衆期再¶
入牧牧吴興繼奉手示但思休退不言疾恙訃音忽至¶
慟哭問天嗚呼蒼生未濟而䘮吾相吾為蒼生慟豈獨¶
私恩想像音容思惟恩紀期於令嗣可以効死吴洛相¶
逺逾於三千無因拜柩見歸九泉哭送使者致誠奠筵¶
伏惟尚饗¶
　　祭裴氏姊文(李商隱/)¶
<pb:KR4h0132_WYG_762-3b>¶
嗚呼哀哉靈有行於元和之年返葬于㑹昌之嵗光隂¶
迭代三十餘秋得不以既塟闕廟見之儀枚卜舉歸宗¶
之禮不幸不祐天實為之椎心泣血孰知所訴恭惟先¶
徳實紹𤣥風良時不来百里為政愛女二九思託賢豪¶
誰為行媒来薦之子雖琴瑟而著詠終天壤以興悲謂¶
之何哉繼以沈恙禱祠無冀奄忽凋違時先君子以交¶
辟員来南轅已轄接舊隂於桃李寄蹔殯之松楸此際¶
兄弟尚皆乳抱空驚啼於不見未識㑹於沈寃淛水東¶
<pb:KR4h0132_WYG_762-4a>¶
西半紀漂泊某年方就傅家難旋臻躬奉板輿以引丹¶
旐四海無可歸之地九族無可倚之親既祔故丘便同¶
逋駭生人窮困聞見所無及衣裳外除㫖甘是急乃占¶
數東甸傭書販畚日就月將漸立門構清白之訓幸無¶
辱焉既登太常之第復忝天官之選免跡縣政刋書秘¶
丘榮養之志漸通啓動之期有漸而天神降罰艱棘再¶
丁弱弟㓜妹未笄未冠世緒猶闕家徒屢空載惟家長¶
之寄偷存晷刻之命號天叫地五内崩摧然亦以靈寓¶
<pb:KR4h0132_WYG_762-4b>¶
殯獲嘉向經三紀歸祔之禮闕然未修是冀茍全得終¶
前限屬劉孽叛換逼近懐城懼罹焚發之災永抱幽明¶
之累遂以前月初吉攝縗告靈號歩東郊訪諸耆舊孤¶
魂何託旅櫬奚依垂興欲墮之悲㡬有將平之恨斷手¶
解體何痛如之灑血荒墟飛走同感伏深朝夕二奠不¶
敢乆離遂遣義叟一人主張啟奉抱頭拊背戒以信誠¶
附身附棺庶無遺闕檀山滎水實惟我家靈其永歸無¶
或棲寓嗚呼哀哉靈沈綿之際殂背之時某初解扶床¶
<pb:KR4h0132_WYG_762-5a>¶
猶能記面長成之後豈忘遷移頃者以先妣年髙兼之¶
多恙每欲諮畫即動作咸涕泣既繁寢膳稍減雖云通¶
禮亦所難言荏苒于斯非敢怠忽今則南望顯考東望¶
嚴君伯姊在前猶女在後克當寓鄖歸養幽都雖殁者¶
之兆宅永安而存者之追攀莫及又以十二房舊域風¶
木為災胡子彭兒藐然孤小雖古無修墓著在典經而¶
忘禮約情亦許通變今則已於左坎别卜鄰原重具棺¶
衾再立封樹通年難遇同月異辰兼小姪寄兒亦来自¶
<pb:KR4h0132_WYG_762-5b>¶
濟邑騃魂稚魄依託尊靈逺想先域之旁纍纍相望重¶
溝疊陌萬古千秋臨穴既乖飲痛何極唯安陽祖妣未¶
祔仍世遺憂昨本卜孟春便謀啓合㑹雍店東下逼近¶
行營烽火朝燃鼔鼙夜動雖徒歩舉櫬古有其人用之¶
於今或為簡率潞冦朝弭則此禮夕行首夏已来亦有¶
通吉儻天鑒孤藐神聽至誠獲以全兹免負遺託即五¶
服之内更無流寓之魂一門之中悉共歸全之地今交¶
親饋遺朝暮饘餬収合盈餘節省費耗所望克終逺事¶
<pb:KR4h0132_WYG_762-6a>¶
豈敢温飽微生茍言斯不誠亦神明誅責老舊僕使纔¶
餘兩人靈之組繡餘工翰墨遺跡並収藏篋笥用寄哀¶
傷嗚呼哀哉蕣夭當年骨還舊土箕箒尋移於繼室兄¶
弟空哭於歸魂終天銜寃心骨分裂胞胎氣類寜有舊¶
新叫號不聞精靈何去寓詞寄奠血滴緘封靈其歸来¶
省此哀殞傷痛蒼天孤苦蒼天伏惟尚饗¶
　　代李𤣥為崔京兆祭蕭侍郎文(李商隱/)¶
年月日(集有/伏字)惟靈傳芳華胄禀慶靈源漢朝輔相之流¶
<pb:KR4h0132_WYG_762-6b>¶
輝梁室帝王之遺懿克生儁徳彰我休期髙表百尋澄¶
波萬頃及春闈獻藝㑹府試才騏驥出塵蛟龍得水頓¶
纓而駑駘盡䘮乘氣而鱉蜃皆空憑陵逺天躞蹀長道¶
是將筮仕光乎縉紳侯國從知大朝就選祕寳宜陳於¶
東序朱紱必降於上𤣥錦帳而居青縑以覆建禮推盡¶
瘁之績明光多伏奏之勤亦既遷榮乃司論駁髙居青¶
瑣封還紫泥使明時無失政之譏大邦無不便之詔暫¶
辭朝籍往分郡符借冦莫從徴黄甚急方將啟乎良友¶
<pb:KR4h0132_WYG_762-7a>¶
進彼令人志豈愛身誓將許國(集作/匡國)不謂疎網猶漏斯¶
文(集作/民)未康作礪為鹽正俟理平之運依城憑社深懐¶
翦滅之虞上蔽聰明内求媟近故鴻猷不得而叶賛睿¶
化莫可以輔成藐是流離有窘隂雨嗚呼令惟逐客誰¶
復上書獄以黨人但求俱死銜寃遽往吞恨孤居目斷¶
而不見長安形畱而逺託異國屈平忠而獲罪賈誼夀¶
之不長纔易炎凉遂分今昔粤自東蜀言旋上京郭㤗¶
墓邊空多㑹塟鄧攸身後不見遺孤信隂騭之莫知亦¶
<pb:KR4h0132_WYG_762-7b>¶
生人之極痛某等頃同班列獲奉周旋分結死生地兼¶
族類依仁既切慕徳方深始驚南浦之悲俄軫下泉之¶
訃今則年良月吉筮協龜從顧埋玉之難追歎焚芝之¶
(集作/而)何及牲牢粗潔酒醴非多聊冩丹誠以申永訣¶
　¶
　¶
　¶
　文章辨體彚選巻七百六十二¶
