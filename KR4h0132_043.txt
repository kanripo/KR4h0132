# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.845245
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷四十三
<pb:KR4h0132_WYG_043-1a>¶
欽定四庫全書¶
　文章辨體彚選巻四十三¶
　　　　　　　　　　　　明　賀復徴　編¶
檄二¶
　　臣子盟檄(宋鄭思肖/)¶
大宋徳祐二年九月大宋孤臣所南鄭思肖作臣子¶
盟檄曰上而天下而地中天地之中立人極焉聖人¶
也為正統為中國彼非正統非中國曾謂長江天險¶
<pb:KR4h0132_WYG_043-1b>¶
莫掩陽九之厄人力不勝有天理在自古未嘗有¶
不亡國茍其亡失天下雖聖智亦莫救我朝未嘗¶
一日不仁亂臣賊子夭閼國脉貪官虐吏刳剥民¶
命君上本無失徳今元人愈恣横逆畢力南入際¶
此大亂當不復生吾觀吾之身天地之身父母之¶
身中國之身讀聖賢書學聖賢事是與聖賢為徒¶
奚敢化為賊而忘吾君吾父吾母也欲彎弓射賊¶
曷能顧母存亡欲偷生事母何以扶國顛覆舍忠¶
<pb:KR4h0132_WYG_043-2a>¶
不足為孝舍孝不足為忠以是遲遲二三百日間¶
雙晴望穿天南之雲天道胡為尚未旋蚤夜以思¶
狂而不寧淚苦流膽心赤凝血挺然語孤忠孑然¶
立大義與世相背獨立無涯我母龍鍾憂憤成疾¶
旦暮無期奚生其生呌日而日未出泣夜而夜何¶
長愈久愈不變愈不可為愈為譬賤𨽻婦富少年¶
智誘以私彼不肯玷厥夫為烈婦譬貧儒子貴公¶
卿謀遷為後彼不忍舍乃父為孝子茍有異代聖¶
<pb:KR4h0132_WYG_043-2b>¶
人下舉匹夫任以天下事彼不願背主而相之為忠¶
臣萬潔一汚非烈婦小從大違非孝子一月不變三¶
月變矣一年不變三年變矣或者雖不甘從賊置大¶
宋已事不可為旦旦惟真主望非忠臣何哉婦無二¶
夫子無二父臣無二君縱周武或興亦不陳洪範書¶
吾為大宋民吾君之徳不紂彼非周武而䝉古天如¶
之何傾有道之國夷齊不懐殷惡不臣周武之聖汝¶
輩獨不思大宋忠厚不怒逢賊慘毒皆樂然媚鬼求¶
<pb:KR4h0132_WYG_043-3a>¶
長生術疇悟其自促乃死向之喃喃諤諤誓死不變者¶
亦委天命於數偽元人以王胥而為賊反叱吾愚埶方¶
癡謀不與時遷譽其為聖求變冨貴也聞之心裂痛不¶
可言國家大讐未報天下大迷未寤我心大憂未釋仰¶
無天俯無地莫人其為人之道學匪詞章之謂所以學¶
為人人匪形體之謂所以人其忠孝萬世大經不逾忠¶
孝一人忠教百千萬人忠一人孝教百千萬人孝生非¶
所愛死非所畏生不得其道死則為榮父教於昔母諭¶
<pb:KR4h0132_WYG_043-3b>¶
於今不得不大一舉而殛賊即舊邦新之於以正天地¶
大位於以開日月新光天下忠臣義士耳茲血盟願相¶
從而興火徳復炎炎中天乎實父之願實母之願表忠¶
臣義士於既往誅亂臣賊子於方來誓大播厥盟與國¶
家其無斁¶
　　後臣子盟檄(鄭思肖/)¶
徳祐四年正月作後臣子盟檄曰我被國家仁最深受¶
父母恩最重生長理皇聖徳汪洋之中飛躍道化流行¶
<pb:KR4h0132_WYG_043-4a>¶
之下詩書理義誠明其心衣冠禮樂光華於躬為三朝¶
太平民一旦罹此凶禍拘苦其形乃食人食得不思大¶
宋乎豈意天下俯首從賊竟忘遽變冠裳居臣妾列乃¶
曰數也勢不可為也理無不亡國也然昔之國亡必有¶
太康孔甲桀紂幽厲哀平桓靈昭僖之君酷虐禍亂大¶
壊天下數十年民大怨憝奚而不䘮本朝人君萬無一¶
焉故憤悶不平思宋者衆寜有一祖十四宗至仁中國¶
竟若是而已夫天理必不然也惟我朝徳澤洽人心也¶
<pb:KR4h0132_WYG_043-4b>¶
深故有李公芾李公庭芝姜公才趙公與擇趙公淮陳¶
公文龍趙公卯發王公安節阮公正已輩俱死忠烈大¶
有可觀是數人竒哉煥煥乎有光華垂清風於無窮今¶
死守不失節者丞相文公天祥遁身南歸武臣張公世¶
傑相與驅馳少傅陳公冝中挾二王而主之三宫狩北¶
未有還期二王奔南未奏膚功上下錯亂天怒神怨正¶
臣子報國忠義自見之日虎兕區人域吾與汝皆牛皂¶
同食盍反自思焉古今忠臣義士英壯激烈髙風凛然¶
<pb:KR4h0132_WYG_043-5a>¶
吾亦人也獨不能為之乎雖父母遺體不敢毁傷坐視¶
君上䝉大難不救又棄父母所育之身居臣妾列生不為¶
全人死不得全歸終古啣寃痛於㒺極何忍負吾君何¶
忍負吾父何忍負吾母不為君子終身忠孝乃本分事¶
一毫悖謬為大惡人父授我語也吾父立節剛潔見理¶
極眀茍在逆知必死於此賊又母氏教以唯學父為法極¶
拳拳深望中興事期我大有為當世若不殄逆類炳炎¶
圖是違父母遺訓為不孝子詎不大逆生為吾大宋之¶
<pb:KR4h0132_WYG_043-5b>¶
民生為吾父母之子實一世良遇也倐遭澒洞腥汚社稷¶
淚盡心破安敢有生當與賊大决一勝終其為人臣人子之¶
道或曰子身不過五尺長弓莫挽三斗强言空無實力¶
孤不支宜箝口命餘生不然子之肉醢矣嗟夫身可殺心¶
不可殺形可冺理不可冺平生讀父書箕而不弓裘¶
而不冶然至剛至大之氣則塞乎天地間自反而縮果¶
其一往舉中度天地光眀開大宋兩中興之運緝先¶
王萬年文眀之治仰拜吾君九天之上俯拜吾父母九¶
<pb:KR4h0132_WYG_043-6a>¶
京之下臣子之事或庻幾乎今雲霧晦塞草木凄苦四¶
顧空空舍我其誰臣子盟檄何義臣不敢忘君子不敢¶
忘父母誓吾心不變曰盟勸國人皆忠曰檄作於徳祐¶
二年九月晝夜焦思欲舉大事何期含垢隠忍又閱五¶
百日圖其大當重其事謀其成不計其日又懼久而或¶
弛復喜勇於决行斷斷然無負人臣人子之事吾違茲¶
盟雷殛其形理誅其罪人違茲盟惟理所在惟公乃行¶
人心天理克復則明敢率爾舊民羣興萬動協心丕作¶
<pb:KR4h0132_WYG_043-6b>¶
恭聽號令勦茲強醜聿新有宋家邦速觀乃有成俾厥¶
今之人各正天倫亦期彼後世咸罔違是盟是年九月¶
復跋之曰我㓜愚頑無有慧性凡一毫以上非我父懇¶
切教之今無以明大義長而拙懶不解生理凡一日之¶
生非我母勤儉育之决無以至今日家庭之訓歴歴胸¶
中天可窮其髙地可極其厚吾父母之恩大不可而忘¶
也二十二嵗無父三十五嵗無君三十六嵗無母又三¶
十八嵗無子今為無君無父無母無子之人傷哉我又¶
<pb:KR4h0132_WYG_043-7a>¶
聞我父曰生死事小失節事大臣之於君有死無二且¶
謂我祖我父傳家惟忠孝而已庸授於汝毋忘父言我¶
屢嘗竟夜鰥鰥悲泣哽咽以國以家反覆思之君師所¶
教所育我者如此父母所教所望我者又如此今所為¶
乃若彼安乎忍乎此臣子盟檄不容不作既盟之又盟¶
之實有大不可已者誓行臣子當然之事也夫蟄龍一¶
出頃而霈雨壯士長嘯剨爾生風前後二檄奚為空言¶
時一誦之心勇氣動天日愁變儼若坐雲叱空手舉滄¶
<pb:KR4h0132_WYG_043-7b>¶
海净滌大地腥穢頓復清明之天意頗快然故申之以¶
跋淬礪乃志决其必為不然縱累千萬篇空文無益也¶
今惟以行之一字痛誓於心終施於事將與天下終始¶
同為大宋民期不渝於初心焉後之覽斯文者察其深¶
切痛苦之心亦當為之一下淚也九月望後復詩以盟¶
之曰死亦烏可已殫心闡大猷恭承父母教用剪國家¶
讐日破四洲夜天開六幕秋終當見行事不與世同流¶
時大宋徳祐四年戊寅嵗冬至日大宋孤臣三山所南¶
<pb:KR4h0132_WYG_043-8a>¶
鄭思肖億翁泣血誓心而書¶
　　跋一¶
此一巻書凡二千二百三十四字昔先夫子授我曰真¶
竒書也名曰久久書由是行之可以為天地立極為生¶
民立命為萬世開太平今未可發其秘久久觀之當自¶
通其文比潛心數嵗終莫句其辭支離蹇喫罔測何¶
文何義流離顛沛與此書同死生數矣不敢忘先夫子¶
所教故今存焉噫山林禽獸之天江海魚龍之天君君¶
<pb:KR4h0132_WYG_043-8b>¶
臣臣父父子子乃吾之天今所聞所見所交所言所行¶
所止所飲所食其吾之天乎其非吾之天乎將與草木¶
歸枯朽乎終與日月同光明乎一係於久久書焉行將¶
絶世事委形死志通晝夜寂坐禱於靈臺之天必能㝠¶
悟其㫖吾當為天地立極為生民立命為萬世開太平¶
又當大書特書其書以風後世云已夘嵗立春後一日¶
三山所南鄭思肖億翁書¶
　　跋二¶
<pb:KR4h0132_WYG_043-9a>¶
我之命受於父母之天我之學得於父母之傳縱萬萬¶
臠其肉亦弗復遷之故不敢與天下人相處於同惟守¶
天理於至久而立於獨以我父母不與天下人父母一¶
其立心與天地一與古聖賢一敢為不肖子辱之哉大¶
紀淪斁同風一汚知我者惟我而已即我律我而我且¶
不中我乃以我之律而律於衆人冝乎與人日益疎背¶
夫今之人吐語無竒氣為時所變化叱古直拜冨貴萬¶
其心一於利初若剖肝膽相授熟窺於久實不然坐空¶
<pb:KR4h0132_WYG_043-9b>¶
一世悉莫我之合或相與㳺終非心於吾之天者也此¶
書實難其托欲碑其一立萬山之上函其一沉大海之¶
底明揭大義爰鎮覆載間而語話癡錯容色稿悴死有¶
日矣形骨固壊然有不可冺滅者在焉茲其位育天地¶
萬物於無窮也耶已夘歳旦三山所南鄭思肖億翁復¶
書¶
　　跋三¶
厥今三綱五常之道盡廢人如土偶爾孤立無朋唯心¶
<pb:KR4h0132_WYG_043-10a>¶
自語我父剛方純正行三綱五常之道者也萬不肖其¶
一二烏取其為人子念念思之心痛如割今當誓死行¶
其所教終期於肖不然我父教我何事已夘三月望思¶
肖復書¶
　　跋四¶
朋友居人倫之一今天下大變風俗一為之汚染欲得¶
相與語吾語者竟不可得伐木麗澤之義殆將廢矣抑¶
天下果無人乎故出則獨逰歸則高卧為世嫌罵指以¶
<pb:KR4h0132_WYG_043-10b>¶
為癡蒼天蒼天我讀我父書者也浩歎激發以手抑胸¶
血漬兩眥乾坤若變色凄然欲風雨凛乎其不能目存¶
忽作而言曰天道不常晦㝠終有青天白日之時吾何¶
憂哉¶
　　跋五¶
我父今逝十八年矣昔在膝下時教我極嚴隨事陳義¶
啟其昏頑行坐寢食無一事一時而不教且痛加之鞭¶
撻直欲吐其心納我胸腹間使其速肖於人譬如種種¶
<pb:KR4h0132_WYG_043-11a>¶
子於枯塉之上今萌芽者百不一二舉其大要則曰不¶
能事親非孝也不能事君亦非孝也不能立身亦非孝¶
也何也辱於家也故立身為人子之終事孝經曰始於¶
事親中於事君終於立身此之謂也汝不行吾之言汝¶
則非吾之子我母亦語我曰汝不行汝父之言汝不如¶
死至今歴歴耳間髪立汗下父母之言一出諸口即心¶
服而行之者孝子也今悖父母所訓委身汚雜為名教¶
罪人願天下之為人子者悉以我為戒家國其庶幾乎¶
<pb:KR4h0132_WYG_043-11b>¶
况我父遺所著書數帙又注易甫及六十卦而逝夫繼¶
志述事實人子之責今天昏昏日茫茫正切切然為天¶
下大事計心夢飛亂卒未暇為我父足其遺書孟子曰不¶
孝有三無後為大我又犯之我父遺書終授之誰耶我¶
知雷霆必誅我矣掩靣一慟昊天罔極¶
　　跋六¶
人道立則天其所以為天地其所以為地萬物其所以¶
為萬物人之道茍不然天地萬物之道亦幾於廢矣盖¶
<pb:KR4h0132_WYG_043-12a>¶
天地萬物不能自為天地萬物必以人而天地萬物之¶
人之道大矣哉日輪西傾覆載咸夜羣生㝠塗索行莫¶
知所向可哀也已連吾之帝出乎震開天下曉使昭昭¶
然行大道中人道立則天地萬物咸盡其道吾事畢矣¶
右三章皆感歎久久書而作滔滔有懐言之不足故言¶
之而又言焉今併書之已夘冬至前二日所南鄭思肖¶
敬書¶
　　跋七¶
<pb:KR4h0132_WYG_043-12b>¶
今之為人父者能生之不能教之惟慮其無財遺其子¶
茍能教以學業不教以仁義曷為父間有不孝者亦詬¶
父曰不遺以財使我終窮至謂天不生我於冨貴家為¶
怨也豈父子之天耶嘗思百工之人各知以業授其子¶
冨者知遺財興其子貴者知延賞與其子人君知以天¶
下與其子獨我父以道授我庻乎成人故我父之恩過¶
於人君以天下與其子天下可得而有道不可得而聞¶
以天下與其子歴代人君莫不然以道授其子千百世¶
<pb:KR4h0132_WYG_043-13a>¶
不一見父欲聞道且不可得奚以授於子世之父不多¶
老&KR0360;輪扁也縱有之尚不能喻於子道之難聞如是哉¶
我聞道矣一天下之事皆小之但知我父所授之道為¶
至大白刃加於身實不懼曷以變之昔本大不孝今知¶
改爾得如是者非我能也實我父之力也故生生死死¶
一以久久書為心意悟天還吾道亨矣昔羅仲素論瞽¶
瞍底豫事曰只為天下無不是之父母陳了翁聞而善¶
之我繹思其言直與六經相表裏今天下人一之為惡¶
<pb:KR4h0132_WYG_043-13b>¶
道本無間斷彼無知者為時所瞽可痛可憫我有我父之¶
道在了然不惑獨立不懼豈易至是益信天下無不是¶
父母之語為至論惜乎生後不得見斯人一拜之世道¶
錯倒今興誰語其惟仰蒼蒼一歎乎辛巳九月廿四日¶
所南鄭思肖億翁書¶
　　跋八¶
吾聞有志者人莫破之鬼神莫破之天地莫破之生死¶
禍福莫破之夫如是我知我久久書必開大明之天終¶
<pb:KR4h0132_WYG_043-14a>¶
集厥成也志與道一萬古如新敢再拜焉敬勒為誓辛¶
巳良月初六日所南鄭思肖億翁書¶
　　跋九¶
我書久久書後凡八作猶不能已於已也所以不已者¶
何我父之志未伸也我父氣如烈日秋霜其嚴行如精¶
金粹玉其潔今洞觀一世人竟無似其毫髪者我欲學¶
之也自始逮今愈學愈不肖仰而望之巍然其天乎始¶
教我為君子也今小人矣易形革靣躑躅獸走得罪天¶
<pb:KR4h0132_WYG_043-14b>¶
理不齒人類如之何不使我哭泣摧折痛割心肺晝夜¶
悔恨若莫能救人莫不有子其子未嘗不肖父誰謂我¶
父有子乃如是為人笑罵直累於先厥罪為大深思我¶
父昔日鞭撻不可復得痛哉痛哉誓自今始心無他思¶
目無他視盡力死行我父所行之塗雖生死禍福來悉¶
不敢避一念動於中天地鬼神昭監在前或敢薦違家¶
法我父終不暝目於空㝠間鄭思肖盍深思之今恥事¶
虚文此為絶筆之誓辛已陽月初八日所南鄭思肖億¶
<pb:KR4h0132_WYG_043-15a>¶
翁書¶
西漢絶十八年景帝之子長沙定王發五世孫光武興¶
漢其𣲖實不出於武昭宣元成哀平諸帝之下東漢絶¶
一年前漢景帝之子中山靖王勝之孫昭烈皇帝興漢¶
其派亦不出於東漢諸帝之下大宋開中興之天或不¶
幸而如是亦寜不可乎惟大宋一祖十四宗聖子神孫¶
之後亟圖之㣲臣雖不才敢不盡生盡死以效驅馳决¶
不食言大宋徳祐九年四月七日臣鄭思肖敬書¶
<pb:KR4h0132_WYG_043-15b>¶
　¶
　¶
　¶
　¶
　¶
　¶
　¶
　文章辨體彚選巻四十三¶
