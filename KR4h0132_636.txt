# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:43.255318
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百三十六
<pb:KR4h0132_WYG_636-1a>¶
欽定四庫全書¶
　文章辨體彚選卷六百三十六¶
　　　　　　　　　　　　明　賀復徵　編¶
紀事三¶
　　秦士録(明宋濂/)¶
鄧弼字伯翊秦人也身長七尺雙目有紫稜開合閃閃¶
如電能以力雄人鄰牛方鬬不可擘拳其脊折仆地市¶
門石鼓十人舁弗能舉兩手持之行然好使酒怒視人¶
<pb:KR4h0132_WYG_636-1b>¶
人見輒避曰狂生不可近近則必遭奇辱一日獨飲娼¶
樓蕭馮兩書生過其下急牽入共飲兩生素賤其人力¶
拒之弼怒曰君終不我從必殺君亡命走山澤耳不能¶
忍君苦也兩生不得已從之弼自據中筵指左右揖兩¶
生坐呼酒歌嘯以為樂酒酣解衣箕踞抜刀置案上鏗¶
然鳴兩生雅聞其酒狂欲起走弼止之曰勿走也弼亦¶
粗知書君何至相視如涕唾今日非速君飲欲少吐胸¶
中不平氣耳四庫書從君問即不能答當血是刃兩生¶
<pb:KR4h0132_WYG_636-2a>¶
曰有是哉遽摘七經數十義叩之弼歴舉傳疏不遺一¶
言復詢歴代史上下三千年纚纚如貫珠弼笑曰君等¶
伏乎未也兩生相顧慘沮不敢再有問弼索酒披髮跳¶
呌曰吾今日壓倒老生矣古者學在養氣今人一服儒¶
衣反奄奄欲絶徒欲馳騁文墨兒撫一世豪杰此何可¶
哉此何可哉君等休矣兩生素負多才藝聞弼言大愧¶
下樓足不得成步歸詢其所與游亦未嘗見其挾册呻¶
吟也泰定間徳王軌法西御史臺弼造書數千言袖謁¶
<pb:KR4h0132_WYG_636-2b>¶
之閽卒不為通弼曰若不知闗中有鄧伯翊耶連擊踣¶
數人聲聞於王王令𨽻人捽入欲鞭之弼盛氣曰公奈¶
何不禮壯士今天下雖號無事東海島夷尚未臣順間¶
者駕海艦互市於鄞即不滿所欲出火刀斫柱殺傷我¶
中國民諸將軍控弦引矢追至大洋且戰且却其虧國¶
體為已甚東西諸蠻雖曰稱臣奉貢乗黃屋左纛稱制¶
與中國等尤志士所同憤誠得如弼者一二輩驅十萬¶
橫磨劍伐之則東西至日所出入莫非王土矣公奈何¶
<pb:KR4h0132_WYG_636-3a>¶
不禮壯士庭中人聞之皆縮頸吐舌舌久不能收王曰¶
爾自號壯士解持矛鼓譟前登堅城乎曰能百萬軍中¶
可刺大將乎曰能突圍潰陣得保首領乎曰能王顧左¶
右曰姑試之問所須曰銕鎧良馬各一雌雄劍二王即¶
命給予陰戒善槊者五十人馳馬出東門外然後遣弼¶
往王自臨觀空一府隨之暨弼至衆槊並進弼虎吼而¶
犇人馬辟易五十步面目亡失已而煙塵障天但見雙¶
劍飛舞雲霧中連斫馬首墮地血涔涔滴王撫髀懽曰¶
<pb:KR4h0132_WYG_636-3b>¶
誠壯士誠壯士命酌酒勞弼弼立飲不拜由是狂名振¶
一時至比之王銕鎗云王上章薦諸天子會丞相與王¶
有隙格其事不下弼環視四體歎曰天生一具銅觔鐵¶
肋不使立勛萬里外乃槁死三尺蒿下命也亦時也尚¶
何言遂入王屋山為道士後十年終¶
史官曰弼死未二十年天下大亂中原數千里人影殆¶
絶𤣥鳥來降失家競棲林木間使弼在必當有以自見¶
惜哉弼鬼不靈則已若有靈吾知其怒髮上衝也¶
<pb:KR4h0132_WYG_636-4a>¶
　　葉治中歴官紀(宋濂/)¶
予舊與鄭玉待制交聞談括蒼葉侯之政為詳及識屠¶
性山長其言比鄭又加詳焉最後遇劉文慶架閣其言¶
比屠又益加詳焉三君子皆以文學行義鳴其言侯事¶
已嘖嘖歎咏不少置予固信之自後出歴侯之所治處¶
父老言其事至有泣下者予愈知侯之為人有不可企¶
及嗚呼循吏之績不白於世久矣有若侯者其可不謂¶
之賢乎侯名琛字景淵别名伯顔姓葉氏處之麗水人¶
<pb:KR4h0132_WYG_636-4b>¶
其先有諱宏者宋某年擢進士第官至敷文閣待制太¶
府少卿少卿從弟冠治易有聲嘗兩上南宫生一鳴國¶
子進士進士生正大登仕郎登仕生天與仕國朝為處¶
州路美化書院山長山長生應咸通史學善談古今治¶
亂尤工五字詩有栖間集蔵於家侯之父也以侯貴嘗¶
累贈奉議大夫江浙等處行中書省左右司郎中驍騎¶
尉龍泉縣子云侯從幼思有以自立嶷嶷異凡子天厯¶
元年始踰弱齡即北游京師諸貴人竒其才辟宣使於¶
<pb:KR4h0132_WYG_636-5a>¶
通政院院事至劇侯一無所懾出使郡國持以潔清長¶
吏每畏憚之事必先集丁外艱而還重紀至元三年補¶
江浙行中書宣使㓂起臨漳朝廷命辨章拜布哈公往¶
征侯在行中出竒計者為多至正元年辨章如京師欲¶
薦侯為京官侯以母春秋髙辭吏部以常調擢侯徽州¶
路歙縣丞階進義校尉丁内艱四年始之官會尹缺即¶
署尹事歙不建録事司城内外民皆縣主治之鎮戍將¶
恒持縣官短長頤指而氣使之即不從其禍立至侯不¶
<pb:KR4h0132_WYG_636-5b>¶
為屈輙揺手相戒曰此健丞不可觸也盗發洪氏冢巡¶
邏吏往驗柩旁得染人帳冊一紙乃同縣張來所遺者¶
即捕來搒掠久且無證後一月績溪獲真盗來得釋巡¶
邏吏恐其訴寃也復嗾盗入之侯匿來他所偽使人服¶
來衣巾出與盗對盗遥見之齊罵曰張來張來爾誤我¶
矣侯乃出來問盗為誰盗對曰不識也來因免去嘉興¶
朱甲僑居縣境衣冠之家或有所燕享必令朱集之一¶
日以毆争至庭侯熟視曰爾等非盗乎命禠其衣視之¶
<pb:KR4h0132_WYG_636-6a>¶
兩臂皆被墨刑者縣民與朱狎凡十七年莫有知其為¶
盗以侯為神郡嵗貢金以兩計者二千四百七十有五¶
黠民攬其出内之柄髙其估以為利部使者至事輙敗¶
會内蔵多金中書命以楮幣相準一年黠民遽賕吏俾¶
文上有司如所估之數他日幸藉以為辭侯恐或傳為¶
例剥民必甚亟言於上官月漸減之俾與時平歙産紙¶
嵗輸五百萬吏胥要厚直於民而以㢘惡者中官官不¶
受又重賦於民侯察其弊也痛革之夏税例輸貨錢歙¶
<pb:KR4h0132_WYG_636-6b>¶
糧不足以給兵食獨易之以粟號曰夏糧民深患苦之¶
侯請以錢米兼賦於軍夏税得如例行中書聞侯之政¶
辟為掾從右丞呼圖克布哈公討㓂長汀侯賛其行綏徠¶
之令不五月長汀㓂平時中書重守令之選内外官多¶
列上侯名九年春轉承事郎處州路青田縣尹自京師¶
給驛之官盖異數也青田素號難治侯謂非修明學宫¶
之政不足以化民下車之初即建明倫堂及極髙明軒¶
禮碩士為六經講師增田三十畮有畸招弟子員而廪¶
<pb:KR4h0132_WYG_636-7a>¶
食之月旦望謁先聖先師侯服深衣大帶親與之周旋¶
升降退坐論堂申飭五倫之教懇懇如也吏以官書至¶
侯見印文㢘隅太明顧吏曰爾何為刻偽印耶吏色動¶
侯即訊之吏叩頭伏辠侯曰偽者非止爾汝能引一人¶
以自贖則無辠矣吏喜具簡牘以對侯逮至庭下語之¶
如語吏自是輾轉而獲一月間得偽縣印一十有八稅¶
務印一十有二侯不欲食其言悉遣之唯扑其最後者¶
牛疫死者法當聞海谿之地不滿十餘里浹日内民以¶
<pb:KR4h0132_WYG_636-7b>¶
牒上者二十有三侯疑之問牛死狀民以病腫對侯曰¶
其肉還可食耶抑棄之也民曰焉敢棄之每下其直以¶
歸解牛家耳侯曰解牛者何人民曰有二少年相隨行¶
今猶在縣門東即其人也侯亟命執之少年佩小韋嚢¶
於腰侯取視大銕鍼一皂角萆蔴子各四侯曰此非毒¶
牛具耶解牛者畏侯不敢諱具言以藥淬鍼鍼牛牛輙¶
腫不能食死侯怒簿録其家以償死牛者時天下兵動¶
縣地鄰東嘉數有大將統軍來過軍散入市㕓剽鹵特¶
<pb:KR4h0132_WYG_636-8a>¶
甚民畏怖如虎狼前之縣令長莫敢吐氣侯據胡床坐¶
溪滸具牛酒勞之戒刺船者毋薄岸即薄岸者有罰縣¶
民持梃循岸立以數計者千溪多灘險惡不易渡侯陰¶
令勇卒以俟舟至輙上之侯親帥弓箭夫擊鉦鼓走溪¶
上境内肅然縣多争訟凡兩造在庭皆羣胥嚢槖於家¶
互蠱之以言遂紛紜不可釋因以射利侯杖之懼不敢¶
為奸復刻小緑牌大僅如指來投牒者即細書牌陰令¶
就逮其人往往感悟至中途多分解去吏若𨽻旁視無¶
<pb:KR4h0132_WYG_636-8b>¶
所容其私幾至訟息部使者余公闕嚴毅慎許可深喜¶
侯之行事以上尊酒勞侯者再復命侯墾田龍泉召有¶
田之家履畮而實之驗民糧多寡以定科徭滿六斛者¶
役一月多則倍之若集糧事亦視其數為差事成移婺¶
之武義侯墾田定賦一如龍泉有持憲史書來撓政者¶
侯掛之屋壁不啟封信行逺邇凡競土田及争地不葬¶
親者涉五十餘年弗決一旦悉得其平青田民久徯侯¶
不還相率謁浙東憲府請曰幸還我葉侯自侯之來吾¶
<pb:KR4h0132_WYG_636-9a>¶
属無所苦朝夕恒飽食以嬉侯之出二年矣日望其歸¶
有不得也輙相與齎咨霣涕幸還我葉侯請已復造侯¶
庭鴈行立再拜以申前辭言與涕俱侯亦為之泣下觀¶
者皆太息而去暨侯之還縣民具彩舟來迎溪中舟尾¶
相啣百餘里不絶十二年三月憲府以鄰郡有警欲新¶
金華城僉謂非侯不能摠其役要復輟以命侯行中書¶
承制陞侯處州路摠管府判官事聞階轉承務郎憲府¶
力留不遣十三年三月辨章薩木丹巴勒公帥師平徽饒辟¶
<pb:KR4h0132_WYG_636-9b>¶
侯為行軍都事使者凡八至然後令侯就道八月師次¶
婺源州州民素熟侯詣辨章乞侯攝州事從之徽國朱¶
文公廟宅燬於兵侯周視歎曰此化基也不可以干戈¶
未葺而弗亟圖遂規運而一新之絲毫不以煩民民大¶
恱嵗祲道殣相望時楮幣澀不行侯權令富民賣米以¶
收之復煑淖麋以食饑者日以十斛計侯躬自監分所¶
活者甚衆其所收楮幣侯為言於右丞赫赫公作茶課¶
輸之不欲爽信也十四年侯從辨章還杭時青田呉徳¶
<pb:KR4h0132_WYG_636-10a>¶
祥嘯衆倡亂焚掠府庫室人婦女日殺傷亡筭處温婺¶
及建寧均被其毒官兵捕逐輙失利十五年六月憲府¶
辟侯攝同知處州搃管府事往安定之或勸侯㓂情難¶
測當嚴重兵以自衛侯麾去乗匹馬行從以數蒼頭逕¶
至縣縣民柔馴者聞侯至大喜咸從岩穴歸依侯以居¶
諸酋亦出見自首服十月有妄男子謂呉徳祥曰葉使¶
君紿爾大兵旦夕且至善為爾計莫若刼使君以自安¶
呉徳祥信之欲為變項生留之頗聞其事急趣侯避¶
<pb:KR4h0132_WYG_636-10b>¶
之東甌侯曰縣民恃我無恐故來歸我若去其如彼何¶
饑虎見肉其暴輙止爾㓂得我亦然否則必屠戮無噍¶
類吾縱茍活義弗忍為也二人泣去未幾賊酋張惟徳¶
呉伯賢等持旗幟刀槊直入縣庭侯盛服出坐㕔事問¶
曰爾來欲何為張惟徳跽而請曰山中氓徳明公厚欲¶
見且久思屈玉趾一幸臨之無他虞也侯曰我行即行¶
爾汝慎毋毒我民也語未畢遂擁侯登舟至黃壇諸酋¶
先後出迎舍侯呉徳祥家供張饔餼甚盛時命伶人陳¶
<pb:KR4h0132_WYG_636-11a>¶
襍戲以娯侯侯終不假以辭色每為陳禍福逆順鑿鑿¶
不少厭羣酋頗感悟十六年四月復椎牛豕宴侯送還¶
州城先是黃壇㓂列砦柵百餘氣勢聮絡首尾應援人¶
畏之不敢深入侯留黃壇久陰察㓂所出沒悉得其要¶
領喜曰天殆使吾平此㓂也侯既歸寤寐亦不忘去時¶
麗水之礲硿青田之廬茨皆大盗所巢有衆號數萬侯¶
謂不翦二㓂他日或與黃壇連則勢益大不可制會行¶
樞宻院判官石抺公宜孫遣㕘謀官龍泉胡君深章君¶
<pb:KR4h0132_WYG_636-11b>¶
溢統兵討礲硿侯急帥師與之會三面圍合矢石亂下¶
如雨㓂出戰大敗擒渠魁十餘人衆欲進殱之侯及二¶
㕘謀相謂曰作亂者此數酋耳餘皆良民家因脇逐而¶
至此彼何罪欲使之作虀粉耶乃下令退師二十里俾¶
盡挈妻孥以遁始焚其砦十七年行中書論功承制陞¶
侯浙東道宣慰副使僉都元帥府事兼同知處州路搃¶
管府事四月侯入沐鶴溪治兵八月遣禆將陳仲珍平¶
蘆茨蘆茨既平㓂所俘旁縣子女七百餘侯具舟洎糧¶
<pb:KR4h0132_WYG_636-12a>¶
命老卒悉䕶還其家十八年中書承舊階改處州路捴¶
管府治中侯帥師討黃壇獲偽將軍李夾等十人三月¶
進攻楊山及黃坑等二十餘砦皆降復引兵圍長坂㓂¶
力拒不服食盡乃就烹師遂次髙洋八月㓂大懼盡輸¶
玉帛乞助於三校羣㓂率兵七千來援殊死戰侯親領¶
銳卒至三岱嶺以據其衝調别將夏廷輝衡擊之㓂敗¶
北斬首五百級擒三百餘人遂乗勝直搗周奥屯支拗¶
賊酋周寳宋茂等皆遁侯分兵為十道以扼其吭宋茂¶
<pb:KR4h0132_WYG_636-12b>¶
復同呉徳祥别作新砦於洞尖山山下翼以七營竭力¶
死守九月侯命陳仲珍引驍勇卒三千自端安出其背¶
擊殺宋茂新砦平呉徳祥夜遁退保百丈林㓂衆尚餘¶
千皆壯銳善戰樹大旗出跳鬭鼓聲振天官兵皆甲坐¶
不動賊帥操鉅㦸突而前官兵大呼曰殺入㓂披靡而¶
退擒偽將軍七人至晚㓂又遁去遂進焚百丈林火照¶
耀如晝急分兵作三隊追之至篠村呉徳祥父子自縊¶
於林中千夫長徐徳俊斬首以獻餘酋次第伏誅黃壇¶
<pb:KR4h0132_WYG_636-13a>¶
悉平昔何易于令益昌善政之可書者不過腰笏代民¶
為刺史引舟耳其次不過剗茶以免𣙜筦之病耳又其¶
次不過有事小者勸大者杖而不以付吏耳他固瑣瑣¶
不足紀也職方郎中孫樵尚傳其事至今易于之名在¶
天壌間如祥麟如威鳯人欲見有不可得矧如侯者政¶
行暴著加易于數等可使泯泯哉夫不知人之善不知¶
知善而不能揚不仁予雖不敏頗以文字為職業不敢¶
喑無一言謹以所聞於三君子者著書一通以俟他日¶
<pb:KR4h0132_WYG_636-13b>¶
傳循良吏者¶
　　書博雞者事(髙啓/)¶
博雞者袁人素無賴不事産業日抱雞呼少年愽市中¶
任氣好鬭諸為里俠者皆下之元至正間袁有守多恵¶
政民甚愛之部使者臧新貴將按郡至袁守自負年徳¶
易之聞其至笑曰臧氏之子也或以告臧臧怒欲中守¶
法會袁有豪民嘗受守杖知使者意嗛守即誣守納已¶
賕使者遂逮守脇服奪其官袁人大憤然未有以報也¶
<pb:KR4h0132_WYG_636-14a>¶
一日愽雞者遨於市衆知有為因譲之曰若素名勇徒¶
能籍貧孱者耳彼豪民恃其貲誣去賢使君袁人失父¶
母若誠丈夫不能為使君一奮臂耶愽雞者曰諾即入¶
閭左呼子弟素健者得數十人遮豪民於道豪民方華¶
衣乗馬從羣奴而馳愽雞者直前捽下提毆之奴驚各¶
亡去乃褫豪民衣自衣復自策其馬麾衆擁豪民馬前¶
反接狥諸市使自呼曰為民誣太守者視此一步一呼¶
不呼則杖其背盡創豪民子聞難鳩宗族僮奴百許人¶
<pb:KR4h0132_WYG_636-14b>¶
欲要簒以歸愽雞者逆謂曰若欲死而父即前鬭否則¶
闔門善俟吾行市畢即歸若父無恙也豪民子懼遂杖¶
殺其父不敢動稍歛衆以去袁人相聚從觀歡動一城¶
郡録事駭之馳白府府佐快其所為陰縱之不問日暮¶
至豪民第門捽使跪數之曰若為民不自謹冐使君杖¶
汝法也敢用是為怨望又投間衊汚使君使罷汝罪宜¶
死今姑貸汝後不善自改且復妄言我當焚汝廬戕汝¶
家矣豪民氣盡以額叩地謝不敢乃釋之愽雞者因告¶
<pb:KR4h0132_WYG_636-15a>¶
衆曰是足以報使君者未耶衆曰若所為誠快然使君¶
寃未白也無益也博雞者曰然即連楮為巨幅廣二丈¶
大書一屈字以兩竿夾掲之走訴行御史臺臺臣弗為¶
理乃與其徒日張屈字遊金陵市中臺臣慚追受其牒¶
為復守官而黜臧使者方是時博雞者以義聞東南¶
　　劉給事(胡廣/)¶
唐代宗永泰元年僕固懐恩誘回紇吐蕃雜入㓂下詔¶
親征魚朝恩欲奉代宗幸河中以避吐蕃恐羣臣議論¶
<pb:KR4h0132_WYG_636-15b>¶
不一百官入朝朝恩從禁軍操白刃宣言曰吐蕃數犯¶
郊畿車駕欲幸河中何如公卿皆錯愕不知所對有劉¶
給事者獨出班抗聲曰敇使反耶今屯軍如雲不戮力¶
扞㓂而遽欲脅天子棄宗廟而去非反而何朝恩驚沮¶
而退事遂寢劉給事當倉卒之頃而能抗辭以折權幸¶
使之驚沮真大丈夫哉視當時之公卿閉口錯愕者誠¶
可羞也惜乎史失其名不知為誰千古之恨揚雄曰齊¶
魯有大臣二人而史失其名箋杜詩者謂黃四娘者獨¶
<pb:KR4h0132_WYG_636-16a>¶
何人哉因此以托不朽世間幸不幸類如此劉給事者¶
言存而名泯其幸歟不幸歟¶
　　記徐元張旺史整(胡廣/)¶
紹興十九年冬完顔亮戕其主亶明年營都燕山二十¶
九年治汴京漸謀南侵三十年春東海民徐元張旺史¶
整共起義師以帛書求援於宋宋守盟約不敢報元等¶
嬰城半年虜師水陸夾攻破之誅戮極其慘酷亮由是¶
益疑宋得中原心决策入㓂起蕃漢兵二十七萬傔人¶
<pb:KR4h0132_WYG_636-16b>¶
不預焉倣唐制分二十七軍明年自將巡洛至洛遣髙¶
景山王全來求釁此周益公文集所載而宋史記不見¶
陳桱通鑑續編載金東海民張旺作亂使徐文率舟師¶
平之嘗慨宋失中原忠義之士嬰城固守力竭城陷并¶
遭屠戮者何限如徐元張旺史整之徒志本為宋乃不¶
能救又不得一書於史以見其起義之忠而乃書曰金¶
民作亂使千古之下負寃受抑何由獲伸桱之書法大¶
抵若此有不可憑要當以益公所記為定因表著其事¶
<pb:KR4h0132_WYG_636-17a>¶
以雪元輩之枉¶
　　書某節婦事(李東陽/)¶
南京有節婦某氏年可二十喪其夫鞠二子以居二子¶
既長俾事生業不克辦則相與為游蕩日以漸困朝夕¶
弗能繼則相與為矯䖍又弗繼計無所於出乃謀稱其¶
母為寡姊求富商嫁之紿商曰吾姊義不嫁吾輩强之¶
然尚弗慊必預具舟楫俟其登即解纜以行商從之二¶
子又紿其母曰吾父之存貧不能自活有一商者賙䘏¶
<pb:KR4h0132_WYG_636-17b>¶
之以有今日今其人以家属至此幸一往謝之婦不可¶
懇之至再乃登舟二子送入舟一子先躍於岸一繼之¶
而舟已逺數十步矣婦呼其二子不應方訝之商曰此¶
汝二弟謂汝已許嫁我又何顧為婦始悟其紿已也即¶
解顔强笑語應之私念有劉公廟者京俗最信以為能¶
禍福人則謬曰吾身已從子矣無所復恤矣惟吾夫之¶
存吾有誓欲於兹廟有所報謝幸為我具雞酒我願畢¶
當不至家而往無遺恨矣商亦從之比至廟婦把商袂¶
<pb:KR4h0132_WYG_636-18a>¶
呼於衆曰兒子鬻母此賊與通謀諸保甲能為我白之¶
官乎於是諸保甲忿而執之又執其二子皆伏法予聞¶
諸張都憲公實云¶
論曰嘗謂徳義人心所同若彼二凶者其變也婦之節¶
固無俟論顧其始覺也若稍露稜節必不見釋身死無¶
所惜其何以泄忿鬱而暴其姦凶顧一轉盻間而念慮¶
頓改含苦茹憤深自晦匿不惟不喪其守又卒伸其所¶
欲為較之居常處順熟思而素定者其難尤甚盖有烈¶
<pb:KR4h0132_WYG_636-18b>¶
丈夫之風焉世固有抱徳執義而淺見狹量成其小而¶
忘其大者予未嘗不備責而痛惜之因録其事以紀事¶
變且告夫知好徳者¶
　　夏原吉傳録(王鏊/)¶
洪武三十一年陞户部右侍郎太宗入轉户部左侍郎¶
旋進尚書凡貢賦役制悉命詳定兩浙大水命公往治¶
且命都御史俞某齎水利集賜之徧詢故老水之源委¶
時役兵民數萬撫恤之人人盡力布衣徒步晝夜經畫¶
<pb:KR4h0132_WYG_636-19a>¶
目為之赤盛暑或持盖至曰衆赤體暴日中吾何忍求¶
凉决壅滯修隄浦濬溝洫治橋梁導水入海水不為患¶
又奏發粟萬餘石以賑饑給牛具種子與貧民呉人懐¶
之姚廣孝還自浙西上首詢公廣孝曰夏某古之遺愛¶
也召還掌部事請裁冗食平賦役均出入勿使勢要種¶
塩以妨商賈勿使富貴専錢以沮貿易禁包攬侵欺之¶
弊清倉塲廣屯種皆立定規初建北京宫殿採木運餉¶
者命公出巡視給以錦衣官校四十人律罪怠事者公¶
<pb:KR4h0132_WYG_636-19b>¶
登車即諭官吏軍民各䖍乃事吾將出巡盖恐犯者衆¶
也人人感恱而事集八年親征北塞命輔導皇孫留守¶
北京兼掌行在六部都察院大理寺事諭之曰朕以房¶
𤣥齡委卿卿其盡心輔導時京邑諸司草創公每旦入¶
朝獨近扆前㕘决機務退至政事堂郎官御史抱案盈¶
庭公口應手判不動聲色北奏行在南啟東宫京師肅¶
然七月駕回北京公見便殿曰卿輔皇孫居守事妥民¶
安㕘决機務咸當朕心公曰陛下之訓皇太孫遵行之¶
<pb:KR4h0132_WYG_636-20a>¶
臣何功之有翊日上諭羣臣曰夏某輔導皇孫今之周¶
公也十九年三殿災公言愛民所以敬天也乞蠲逋負¶
及芻糧採辦金銀課程優恤流移以回天意從之詔求¶
直言言者多云建都北京不便主事蕭儀言之尤峻上¶
怒誅之時科道亦云不當輕去金陵上曰方遷都時吾¶
與大臣宻議數月而行言者因劾大臣上命言官與大¶
臣俱跪午門前對辯都御史陳言科道皆白面書生不¶
知大計上命左右至午門前問衆皆啐罵言官公獨奏¶
<pb:KR4h0132_WYG_636-20b>¶
曰御史給事職當言路且應詔陳言臣等備員大臣不¶
能恊賛大議臣等之罪也上恱兩宥之交趾平上問公¶
陞賞孰便公對以賞費於一時有限陞費於後日無窮¶
乃陞首功餘皆班賚西域法王來朝上將親勞之公曰¶
彼慕化而來宜示以君臣之禮且上如是下必有甚焉¶
上曰爾欲效韓愈耶他日法王見便殿上命公拜公曰¶
王臣雖㣲加於諸侯之上况夷狄乎臣恐一屈膝有辱¶
天子臣死不敢奉詔上笑曰卿過侍郎楊勉之拜獮猴¶
<pb:KR4h0132_WYG_636-21a>¶
逺矣山東妖人唐賽兒黨三千餘人至公入奏曰諸所¶
俘俱平人悉原之衆遮道呼公生我公叱曰朝廷之恩¶
我何與焉漢庶人逆謀既彰上疑長沙有通謀者公曰¶
謀出於彼他人何與臣敢以百口保之十九年議親征¶
北塞羣臣無敢諫者公曰我受國厚恩不可不死争約¶
尚書方賔同諫曰公但來吾自言之入叩頭言頻年師¶
出無功軍馬儲積十䘮八九况今災𤯝屢作内外俱疲¶
聖體少安逺涉風沙誠未便上怒乃命公整邊儲於口¶
<pb:KR4h0132_WYG_636-21b>¶
北賔懼自縊遂併籍歸家命錦衣官立取公回至則方¶
起厫理儲錦衣促之公曰姑竢畢此不然恐有侵死吾¶
安知不以累公及至上問北征得失公對如初歴言自¶
古不勤逺畧之意命繫於内官監皇太孫屢請赦之上¶
命中使覘之因問上待公厚今繫之暴亦有怨乎公曰¶
風雨霜露無非教也何敢怨上意頗解猶繫之駕至榆¶
木川不豫顧左右曰夏原吉愛我八月訃至仁宗時為¶
皇太子親臨繫所公趨出皇太子立中庭泣曰楊榮報¶
<pb:KR4h0132_WYG_636-22a>¶
父皇已賔天矣公伏地哭不能起上命卿可出視事公¶
曰先帝罪人未聞遺詔何敢出駕回命賜御厨饌咨以¶
國事公言方今民力竭於東南戎伍疲於漕運宜幸南¶
京少蘇民困上曰朕意亦然復以詔條事宜訪公公請¶
賑饑寛負省賦役罷西洋寳船雲南交趾採金寳香料¶
各處關辦金銀課程每朝罷必呼公等二三大臣近御¶
座前或隨至便殿面决機務凡内外諸司所進章奏命¶
擬㫖多云某部知道或以問公公曰予奪之柄非臣下¶
<pb:KR4h0132_WYG_636-22b>¶
所敢専故付之六部定其可否復取上裁則事有所分¶
而權不下移也交趾請降廷議疑其詐也更欲興兵討¶
之公曰兵疲矣譬如癰伏於身未潰則憂不測已潰則¶
宜進平和之劑俟血氣調和自愈若惟毒之攻心腹内¶
虚復生他患不若因其請降許其復國自新二楊議亦¶
同遂偃兵息民天下賴之¶
　　蟂磯紀事(王宗聖/)¶
王子曰登蟂磯者取諸江上孤岑風景清絶而往事是¶
<pb:KR4h0132_WYG_636-23a>¶
非姑寘之云昔劉備為荆州牧治公安孫權憚之獻妹固好¶
及備西權請歸妹備定益州時孫夫人還吳已十載羣下勸¶
之納劉瑁妻為夫人後進為王后皇后尊為太后皆瑁妻吳¶
氏盖孫在劉僅五稔先主後主即位推尊俱不之及其稱夫¶
人仍牧夫人是已權始謀諸内將於閨闥之内甘心備焉不¶
可而迎歸事成孫夫人舟及磯且近建業自喟不忍見兄遂¶
没於磯則其死在備之先其即位也曷不加尊而表之乎或¶
謂省母過灤江聞昭烈崩哀殞𦵏此山則其死在備之後禪¶
<pb:KR4h0132_WYG_636-23b>¶
之即位又曷不推尊而表之乎若權母以已丑崩昭烈以壬¶
寅崩謂壬寅省母歸則其所省者非既卒之母耶歸妹在辛¶
卯省母在壬寅豈歸吳矣而又曷日返蜀耶要皆不經之言¶
無足辨者使孫果為劉而死則其轟轟然貞心姱節可垂後¶
世而烈穆二后傳未嘗少及之何也獨於穆皇后傳附見孫¶
夫人然及其還吳之因而不及其死劉之故彼所欲有甚於¶
生是豈輕死者耶人知操為漢賊不知權為漢賊孫夫人之¶
死為劉所以為漢質諸綱常權視妹愧死萬萬矣予是以惜¶
<pb:KR4h0132_WYG_636-24a>¶
陳夀之略於史也即夀銓叙或略而裴松之旁摭闕遺於¶
此獨遺之何也大都孫氏死事莫詳意必有近似者是以¶
國人義之俎豆血食厯宋元至於今我太祖平漢遡江次¶
於磯龍袍香帛之貺政以其生直死靈而竒之也若夫雨¶
暘愆期祝磯立應風濤怒驚往往委命必江之神也而神¶
廟之麗江上抑流俗從夫人借以神其事耳磯頭有蟂穴¶
其磯絶類一小金山宜藝苑詞人古今操觚者弗輟¶
　　茂邊紀事(朱紈/)¶
<pb:KR4h0132_WYG_636-24b>¶
　初諸君之徵詞為茂州叅將周繼勲贈也紈以邊隅學者¶
　不知四六之體乃戲為此而感時叙事不覺盡吐所懐内¶
　翰玉壘王子見之節去首尾為全勝樓記入威茂志愚意¶
　記體非似且不欲泯其顛末因稍増定為茂邊紀事¶
嘉靖丙申季春乙丑䕶林(茂州/驛名)之北來逺(疊溪所/驛名)之南¶
長寧古驛之墟(長寧驛今廢為堡/有提營官戍守)穆肅兩河之會(穆肅/堡名)¶
(兩河㑹其下極險隘/南北糧運必經之地)有戎不軌倡自三溝(深溝淺溝横/水溝皆番寨)¶
(名/)羣醜弗威陰連二姓(大姓/小姓)稔兇殘於殺越肆睥睨於¶
<pb:KR4h0132_WYG_636-25a>¶
轉輸神矣梟鵂作慝惟窺日入秘如鬼蜮欺人至擬天¶
驕急峽鯨奔呼吸繫千人之命重闗櫛比安危引一髮¶
之鈞天意伐謀地鄰告變(時報三溝糾大小旗山水磨/兒立賴子髙黃脊魚凡十寨)¶
(夜伏兩河口上下/期以來朝刼運)周郎分閫(㕘將周/繼勲)夜傳銅虎之符龔¶
尉名家(長寕提營/指揮龔銳)早試金蒲之鏃羣饕大沮一芥不遺¶
兕出柙而猖狂豕負塗而躑躅嬰此方張之㓂四路無¶
雙動皆以律之師三城有恃(賊既失望則反攻長寕紈/力主戰守深戒撫和龔銳)¶
(一日三/戰皆㨗)警聞㕘府建節星馳(周繼/勲)令下岳希刻期雲合¶
<pb:KR4h0132_WYG_636-25b>¶
(岳希蓬長/官司坤元)累官都督何無忌之策勲獨將遊兵杜諸公¶
之敵愾松州遣騎臨翼移屯(時縂兵何卿守松潘遣方/和何禮輩援長寧遊擊將)¶
(軍杜欽自疊/溪移駐穆肅)乃控上游互為策應蜀山吠日百爾隨聲¶
周轍驚霆紛如怒臂外結河西諸部日擾邊陲(河西巴/猪黑水)¶
(厯日諸寨助/賊攻長寧)内要山後諸酋徑趨我闥(茂州山後羅多/魏磨白若羅打)¶
(占得失墮才主核/桃溝諸寨攻茂州)積威攸刼競傳市井訛言故態復萌¶
追咎轅門惜賞(各寨嵗賞長寜路費銀一萬三千疊溪/路八千以為常癸已嵗大中丞南澗楊)¶
(公率縂兵何卿平五寨乗威盡革之止循故事存銀一/千七百有竒量犒酒肉而已至是賊以為辭傳者從而)¶
<pb:KR4h0132_WYG_636-26a>¶
(和/之)所賴九重神筭炳在琅函時惟兩院英名茂流錦里¶
才兼將相河陽潘岳之孫(大中丞方/塘潘公)風樹紀綱呉郡陸¶
機之裔(巡按玉/洲陸公)芻蕘竝採臂指相連遂收渙而定疑聿¶
勸忠而鼓銳三溪設險可塹可城(三溪自東路流出至/茂城北山前合流西)¶
(入岷/江)六哨分工且矛且鍤臺因山澤圖永逸於暫勞陣¶
寄鳥雲鎮大棼於至静(山後諸酋頻年犯茂城官軍閉/門講賂而已至是相地於三溪)¶
(出師分據之衆無固志命即地為城西起岷江東極山/巔東臺名之曰鳥雲山墩西臺名之曰鳥雲澤墩中為)¶
(鳥雲/亭)應兵隴木一戰枯摧梟俊黑橋羣奔瓦解(城僅起/數尺賊)¶
<pb:KR4h0132_WYG_636-26b>¶
(奄至衆倚為固隴木長官司坤兒卜即陣/誅賊首哭卓羣賊奔據北山三日乃退)核桃再熾逹¶
觀花水之遺龍觜夾持進扼燕崖之隘先人黙奪劇㓂¶
潜逋(賊既退志甚大聚于核桃溝誓衆肅隊將再入冦/時新城漸髙乃分兵進據北山各守要害期賊至)¶
(於燕兒崖擊之賊諜/知不敢進半月自散)伺間道於夜泅坐收要害(時賊暗/糾五寨)¶
(為亂獲夜泅/誅之乃定)獲細奸於時出巧中機宜旌旗與白日交¶
輝號令為雪山增重縱橫應敵三軍不損一人逺近執¶
俘一月豈惟三㨗腰金貴介獨馳不測之巔手刃元兇¶
兩奪羣攻之具膚功尤烈脅從皆降(初賊犯茂為四月/三日長寧亦以是)¶
<pb:KR4h0132_WYG_636-27a>¶
(日受攻幾陷龔銳身先士卒馳千仭巔崖斬哭竹巴/奪其七梢砲而還如是日再厯日乃降餘賊皆解)惟¶
彼深溝猶兹䟦扈千仭翔而弗下藺石為驅萬夫葸爾¶
莫前常山阻絶(深溝恃險惟據髙下石長寕/去穆肅僅十里不相聞矣)老師非計¶
宻使與權昭物采以犒軍侈壺漿而屬道狼貪可笑甘¶
心葛伯之邀鴆毒胥懐駢首中山之卧荆棘介然成路¶
叱咤生風桑榆藉此收功譸張虧簣(四月二十四日遣/使齎牲酒盛張鼓)¶
(吹聲言穆肅犒軍出深溝寨下賊争奪酒羣飲之尋中/毒死傷無數官道遂通将率龔銳輩捣其巢穴周繼勲)¶
(力沮/焉)光韜巨闕舌㦸争銛敵樹蕭牆筆鋒禦侮(時内外/皆主撫)¶
<pb:KR4h0132_WYG_636-27b>¶
(賞之議有以私憾媒糵紈者因與之辨/且促何卿來會公移私劄往來百計)㫁案得中丞之¶
斧辨失儀秦突圍迎驃騎之韀歡交平勃既參而伍乍¶
合而離(五月十八日紈至長寕迎何卿反覆論難日昃/始定議偽為不恊之狀而散宻期二十八日會)¶
(剿深/溝)虚實相形正竒互用鑿山通徑故左道以傳疑巻¶
甲銜枚忽中宵而乗懈懸崖壁立未遑鄧氏之氊分部¶
蟻登亟樹漢家之幟盡連碉於一炬燭萬刼之遺寃數¶
雜虜於橫戈刷千工(崖/名)之深恥(至期紈與周繼勲至自/茂州何卿杜欽至自疊)¶
(溪部分指揮李嵩兵屯神溪溝龎振兵屯刀溪溝髙智/兵屯燕兒崖曹㫤兵屯魏磨墩各為進擊之状留周繼)¶
<pb:KR4h0132_WYG_636-28a>¶
(勲屯韓胡堡維舟江滸為欲渡之勢以輟二姓援賊之/衆留髙黃脊魚降者於穆肅諸堡以杜往來傳報之奸)¶
(龔銳分兵由長寕上門路指揮蔣啟兵繼之坤兒卜坤/元兵由長寕後山路法保繼之指揮曹克新兵由兩河)¶
(口路長寕安撫司兵由長寕下門路杜欽兵由穆肅山/路俱夜半銜枚縁崖而上凡越三嶺未明抵深溝寨襲)¶
(殺守者合圍之焚其碉一百八十餘座火三日不絶何/卿洎其子何希亮周繼勲杜欽各營其巔為進擊淺渾)¶
(之/規)淺渾伊邇一夕亡唇老稚相擕四山崩角事懲姑息¶
恢張擒縱之規亂問厥由克制短長之命衆輸心而悔¶
罪争縳巨魁至㫁指而祈恩一遵約束(淺渾乞降不許/獻甲獻牛羊不)¶
(許淺溝縳送巨魁三人渾水縳送二人斬於軍前與深/溝餘黨俱貢方物來降願受約束有㫁指截耳以自誓)¶
<pb:KR4h0132_WYG_636-28b>¶
(者/)刳牛泉杪飼馬雲端鼾息仰天之窩勒銘張口之石¶
月初建未日則先庚黑水再清漢闗重闢壯士歌而崑¶
崙應妖氛净而牛斗光偉哉主帥之功展也多賢之輔¶
智慧信惟乗勢號咷終有同人徵調無煩旁縣不聞金¶
革公私大省居民盡仰帡幪(先是三司㑹議閲合省/之兵檄書發而㨗書至)彼¶
媢嫉者何為竟㨗幡乎何益嗟乎夷狄古無深治兵家¶
未有常形處置得宜韓輿取㨗忠邪易位陳塹為夷慎¶
蕭氏之金甌白茅斯重碎范增之玉斗瓦礫何殊語要¶
<pb:KR4h0132_WYG_636-29a>¶
無他任人而已遡歴年之多難慨當事之寡謀舍耕織¶
於専門玉人受教狃採樵於近利天險争雄千里徵兵¶
驅市人而浪戰一言遣將率弟子以輿尸野心從此日¶
驕士氣至今不振或吹虀而過計每破釜而失聲吝出¶
納於平時急撫和於臨陣堂堂中國不羞城下之盟﨣¶
﨣武夫盡剜心頭之肉校人飾詐謂彼昏而不知祈父¶
招尤慘多瘠而㒺詔馴致邇年之禍無如五寨之深(鵞/兒)¶
(雞公刀農/烏都鵓鴿)江山助彼金湯道路出其門户防秋死别一¶
<pb:KR4h0132_WYG_636-29b>¶
戍數千來嵗生還什無四五擢髮已窮於甲士褫衣不¶
免於户侯(所謂千工/深恥也)彼美督軍呈身三宿(髙智提督長/寕時為賊誘)¶
(拘三宿四/百金乃免)有雄驍騎遮道千金(遊擊鄷爵阨於/中途千金乃免)魏磨覘¶
我垣墉白若戕人肘腋有山如障來則髙巢有坎如隍¶
覆同平地孤城鞏固誰開近賊之門福將尊榮莫究折¶
衝之志䝉茸北郭牧唱吞聲(茂城北門外田數千/頃不敢牧放馬牛)咫尺¶
西橋鬼門騰號(茂城西門外鎮/西橋號鬼門闗)狗彘貴於人命(長寕堡/嘗斃賊)¶
(犬衆賊來攻得/人命錢乃散)貔貅賤若草菅章璽稔兇神人共憤(章/璽)¶
<pb:KR4h0132_WYG_636-30a>¶
(茂衛指揮也誘賊要賂/者十餘年後斃於獄)仵勲死事日月為昏(長寕堡百/户仵勲為)¶
(賊支/解)上帝聞腥旋轉廓清之運元臣秉鉞鑿開混沌之¶
天(即癸已之舉時會計用兵之/費三十萬調合省兵數萬)罪惡貫盈宜俾根株悉¶
㧞險膚起信乃惟旦夕邇圖腥血猶争虞旌倐下倉皇¶
失措馬髙已死之金䘮亂既平人惜有功之袴健兒解¶
體髦士弛擔(乙未秋紈承/兵備之乏)乏承殊類杞憂環視漠如越¶
瘠言猶在耳戎復生心試觀四起之塵夫豈一朝之故¶
及今不戒尚事因循厥禍長流將何紀極彼其之子束¶
<pb:KR4h0132_WYG_636-30b>¶
髙閣乎幾年亦獨何心壊長城乎萬里塞胸諸難未聞¶
决䇿聳人銷骨巧詞祗見幸災樂禍身如謀國何嫌殿¶
上之争賊已渡河尚作道旁之舍百年之算肯歛手以¶
推棊六月之師但駕言於揮扇肩山欲蹶腹劍反攻太¶
阿不識倒持宏詞何用手板已看倒執髙論猶存嗟乎¶
内有讒夫外多掠敵阪髙難合息壌無盟肘雖掣而力¶
自前踵未旋而亂遄沮人見田單厲氣遂收三月之功¶
孰知神禹至諴會奏七旬之格豎儒幾敗乃事炎徳方¶
<pb:KR4h0132_WYG_636-31a>¶
隆蔡功惟㫁乃成名賢在位匪人匪地惟動惟天盖忠¶
良不病于扼腕斯夷虜無憂於猾夏天冠地履自循萬¶
古之常秋殺春生孰爽四時之令是非如鏡賞罰快人¶
英雄有樂死之心沙漠盡宣威之地嗟乎室家安枕所¶
重藩籬匕劑奏功寧辭瞑眩靡盬莫非王事匪躬乃見¶
王臣紫塞歸驂耆老垂漢官之涕青萍長價將軍全報¶
主之身栢府持衡宏啟清平之宴(兩院開宴/名曰清平)玉堂秉筆¶
大書全勝之樓(玉壘王/子元正)白面何能躬逄盛事彤弓載咏¶
<pb:KR4h0132_WYG_636-31b>¶
共醉佳辰念一時共事之情成百折不回之義有痛更¶
深于定惟亡乃保其存爰紀諸艱再申百韻¶
　¶
　¶
　¶
　¶
　¶
　文章辨體彚選卷六百三十六¶
