# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.761258
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三十八
<pb:KR4h0132_WYG_038-1a>¶
欽定四庫全書¶
　文章辨體彚選巻三十八¶
　　　　　　　　　　　　　明　賀復徴　編¶
祝文七(玉牒/)　(青詞/)　(歎佛/)　(歎道/)¶
　玉牒文¶
　徐師曾曰按玉牒文者封禪告天之文也世傳夏禹¶
　玉牒辭蓋後人附㑹之文耳自司馬相如勸帝封禪¶
　故有玉牒傳於今然其事不經明主所不為也姑録¶
<pb:KR4h0132_WYG_038-1b>¶
　其文以備一體　沈芬曰史稱玉牒之辭秘不可得¶
　覽宋玉牒文亦祈告之辭耳豈秦漢以前或不類此¶
　　夏禹玉牒辭¶
祝融司方發其英沐日浴月百寶生¶
　　宋真宗封祀玉牒文¶
維大宋祥符元年嵗次戊申十月戊子朔二十四日辛亥有¶
宋嗣天子臣某敢昭告於昊天上帝啟運大同維宋受命太¶
祖開階功成治定太宗膺圖重熈累盛粤維沖人丕承列聖¶
<pb:KR4h0132_WYG_038-2a>¶
寅恭奉天憂勞聽政一紀於兹四隩來暨𤣥貺殊尤禎符章¶
示儲慶發祥清浄可致時和年豐羣生咸遂爰荷顧懐敢忘¶
繼志僉議大封聿伸昭事躬陟喬嶽對越上𤣥率禮祗肅備¶
物吉蠲以仁守位以孝奉先祈福逮下侑神昭徳惠綏黎¶
元懋建皇極天禄無疆靈休允迪萬乗其昌永保純錫¶
　青詞¶
　　太清宫祈雪青詞(唐封敖/)¶
維年月日嗣皇帝臣稽首大聖祖髙上大道金闕𤣥元¶
<pb:KR4h0132_WYG_038-2b>¶
天皇大帝伏以百穀實生靈之本萬姓為國家之基言¶
念老農常思薄徳今時雪罕降宿麥是憂同雲未施嘉¶
穀何望臣祇應景運亭育兆人徳不動天言徒罪已粢¶
盛慮闕於明薦災沴恐及於生靈誠極齋莊禮䖍夙夜¶
伏惟𤣥功不宰至道無言垂福祐於羣生假膏濡之徳¶
澤謹遣尚書兵部侍郎髙元裕啓告以聞謹詞¶
　　兖州㑹真宫等處開啟皇帝本命道場青詞(宋歐/)¶
　　　(陽修/)¶
<pb:KR4h0132_WYG_038-3a>¶
伏以三辰昭運六甲馴行當薰風阜育之時屬正命本¶
元之日謹遵科式上薦誠明誦琳蘂之真文延紫清之¶
諸聖伏冀蒼靈降鑒福嘏駢臻䝉休匪止於𦕈躬博施¶
咸均於庶品¶
　歎佛文¶
　　為太平公主五郎病愈設齋歎佛文(唐宋之問/)¶
至矣哉釋迦之本願也念發於大悲業成於廣濟代俗¶
以積迷為用有感斯通衆生以諸病作身至誠能愈我¶
<pb:KR4h0132_WYG_038-3b>¶
鎮國太平公主娥靈襲彩女曜聫英戒環佩於中閨邑¶
山河於外舘位彌高而跡彌下保是洪猷身日貴而心¶
日㣲由乎夙植全其忠孝頌美於家邦宜爾子孫理歸¶
於福壽第五子某官某才光性與慧發生知山桂含芳¶
而逼人階蘭吐秀而驚俗頃以寒暄稍改保攝㣲乖留¶
卧玳瑁之牀陪侍鳯凰之宇公主上祈妙福䝉降慈恩¶
漢賜黃金還依膝下隋珍明月再入掌中今者上報慈¶
恩大張名供於是披甲第闢梵筵幢葢乗空而下來龍¶
<pb:KR4h0132_WYG_038-4a>¶
象接武而爰集迥供絶陁之國求饌香積之宫麵為丘¶
而蔽庭酪為沼而環砌龍王獻水噴車馬之埃塵天女¶
散花綴山林之草樹無邊之施下飽於三塗普救之心¶
傍寛於六趣伏願以斯妙福上薦聖朝應天皇帝長保¶
金圖永臨璿極九族既睦祛其有漏之縁萬人以安不¶
捨無生之見順天皇后慶垂椒掖徳盛蘭宫國風流洽¶
於鵲巢坤儀光賛於龍扆皇太子業躋聖敬本固元良¶
諸王公主等擢秀本枝崇榮湯沐三槐九棘庶職羣僚¶
<pb:KR4h0132_WYG_038-4b>¶
咸維赤縣之圖共翼青雲之紀備該空有遍燭幽明俱¶
超解脱之津永拔輪囘之地¶
　　為崔常侍第十五娘子奉詔落髪讚佛文(王維/)¶
竊以真如妙宰具十方而無成湼槃至功滿四生而不¶
度故無邊大照不照得空有之淵萬法偕行無行為滿¶
足之地惟兹化佛即具三身不捨凡夫本無五藴實藉¶
津梁相去脫落塵容始於度門漸於空舍然後金剛道¶
備為三界大師玉毫光相得一生補處左散騎常侍攝¶
<pb:KR4h0132_WYG_038-5a>¶
御史中丞崔公第十五娘子於多刦來植衆徳本以般¶
若力生菩提家含哺則外葷羶勝衣而斥珠翠教從半¶
字便㑹聖言戯則剪花而為佛事常侍公頃以入朝天¶
闕尚簡帝心雖功在於生人深辭拜命願賞延於愛女¶
密啓出家白法宿修紫書方降即令某月日敬對三世¶
諸佛十方賢聖稽首合掌奉詔落髪乆清三業素成菩¶
薩之心新下雙鬟如見如來之頂綺繻方解樹神獻無¶
價之衣香飯當消天王持衆寶之鉢惟娘子舍諸珍寶¶
<pb:KR4h0132_WYG_038-5b>¶
塗彼戒香在㣲塵中見億佛刹如獻珠頃具大神通伏¶
願以度人設齋功徳上奉皇帝聖壽無疆記椿樹以為¶
年土宇無垠包蓮花而為界又用莊嚴常侍公出為法¶
將入拜台臣身在百官之中心超十地之上夫人以文¶
殊智本是法王在普賢心長為佛母郎君娘子等住誠¶
性為孝順用徳為道場將遍衆生之慈逈同一子之想¶
又願普同法界盡及有情共此勝因俱登聖果¶
　歎道文¶
<pb:KR4h0132_WYG_038-6a>¶
　　憲宗忌日玉晨觀歎道文(白居易/)¶
清浄無為之謂道是非有作之謂名道知其源名亦歸¶
正由是羣生遂性咸臻妙有之功四氣順時自契不言¶
之信洪鑪假喻大塊無形載厚地以繁滋覆高天而悠¶
乆伏以今月二十七日憲宗皇帝忌女道士等齋戒精¶
修焚香䖍懇伏願追縱𤣥運息駕黃庭保聖祚於無疆¶
降神功於有感日月所照福祐同霑¶
　¶
<pb:KR4h0132_WYG_038-6b>¶
　¶
　¶
　¶
　¶
　¶
　¶
　¶
　文章辨體彚選巻三十八¶
