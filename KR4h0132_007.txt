# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.223354
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七
<pb:KR4h0132_WYG_007-1a>¶
欽定四庫全書¶
　文章辨體彚選卷七¶
　　　　　　　　　　　　明　賀復徴　編¶
詔七¶
　　隋髙祖詔蘇威¶
舟大者任重馬駿者逺馳以公有兼人之才無辭多務¶
也¶
　　唐髙祖録用隋氏子孫詔¶
<pb:KR4h0132_WYG_007-1b>¶
朕觀近世以來時運遷革前代親族莫不夷絶厯數有¶
歸實惟天命興亡之效豈伊人才其隋蔡主知積等子¶
孫並付所司量才選用¶
　　太宗手詔髙士廉¶
端拱三川不憂闗中者以屬卿也¶
　　太宗出隋官女詔¶
婦人幽閉深宫情實可愍隋氏末年求採無已至於離¶
宫别館非幸御之所多聚宫人皆竭人財力朕所不取¶
<pb:KR4h0132_WYG_007-2a>¶
且灑掃之餘更何所用今特出之任求伉儷非獨以惜¶
費亦人得各遂其性¶
　　太宗答劉洎詔¶
非慮無以臨下非言無以述慮雖然驕人輕物恐繇𣙜¶
論致之若形神心氣不為勞也¶
　　太宗罷竇誕詔¶
誕比衰耗不能事朕知而任之是謂不明且為官擇人¶
者治為人擇官者亂其以光祿大夫罷就第¶
<pb:KR4h0132_WYG_007-2b>¶
　　太宗命魏徵傅皇太子詔¶
漢太子以四皓為助我頼公其義也公雖卧可擁全之¶
　　太宗舉縣令詔¶
朕聞為朕飬民者惟在都督刺史朕嘗疏其名於屏風¶
坐卧觀之得其在官善惡之迹皆著於名下以備黜陟¶
縣令尤為親民不可不擇其令五品以上各舉堪為縣¶
令者以名聞¶
　　髙宗賑貸詔¶
<pb:KR4h0132_WYG_007-3a>¶
去歳闗輔之地頗弊蝗螟天下諸州或遭水旱百姓之¶
間致有罄乏此由朕之不徳兆庶何辜矜物罪已載深¶
憂愓今獻歳肇春東作方始糧廪或空事資賑給其遭¶
蟲水處有貧乏者得以正義倉賑貸雍同二州各遣郎¶
中一人充使存問務盡哀矜之㫖副朕乃眷之心¶
　　𤣥宗徵嵩山隱士盧鴻一詔¶
朕以寡薄忝膺大位嘗恨𤣥風久替湻化未昇毎用翹¶
想遺賢冀聞上皇之訓以卿雲中通理鈎深詣㣲窮太¶
<pb:KR4h0132_WYG_007-3b>¶
乙之道踐中庸之徳確乎髙尚足侔古人故比下徴書¶
佇諧善績而毎輒托詞拒違不至使朕虚心引領於今¶
數年雖得素履幽人之貞而失考父滋恭之命豈¶
朝廷之故與生殊趣耶將縱欲山林不能反乎禮有大¶
倫君臣之義不可廢也今城闕宻邇不足為難便勅齎¶
束帛之貺重宣斯㫖想有以翻然易節副朕意焉¶
　　代宗却獻祥瑞詔¶
朕以時和年豐為嘉祥以進賢顯忠為良瑞如卿雲靈¶
<pb:KR4h0132_WYG_007-4a>¶
芝珍禽竒獸怪草異木何益於人布告天下自今有此¶
無得上獻¶
　　徳宗褒功臣詔¶
昔我烈祖乘乾坤蕩滌掃隋季荒茀體元御極作人父¶
母則有熊羆之士不二心之臣左右經綸参翊締構昭¶
文徳恢武功威不若康不義用端命於上帝付畀四方¶
王業既成太階既平乃圖厥容列於凌烟閣懋昭績效¶
表式儀容以弗忘朝夕永垂乎來裔君臣之義厚莫重¶
<pb:KR4h0132_WYG_007-4b>¶
焉歳在巳巳秋九月我行西宫瞻望崇構見老臣遺像¶
顒然肅然和敬在色想雲龍之協期感致業之艱難覩¶
徃思今取類非逺且功與時並才與世生茍藴其才遇¶
其時尊主庇人何代蔑有在中宗時有如桓彦範等著¶
輔戴之績在𤣥宗時有如劉幽求等申弼翼之勲在肅¶
宗時有如郭子儀掃除氛祲今李晟等保寜朕躬咸宣¶
力肆勤光復宗祏訂之前烈夫豈多謝闕而未錄孰旌¶
厥賢况念功紀徳文祖所為也在予其曷敢怠有司宜¶
<pb:KR4h0132_WYG_007-5a>¶
叙先後各圖其象於舊臣之次¶
　¶
　¶
　¶
　¶
　¶
　¶
　¶
<pb:KR4h0132_WYG_007-5b>¶
　¶
　¶
　¶
　¶
　¶
　¶
　¶
　文章辨體彚選卷七¶
