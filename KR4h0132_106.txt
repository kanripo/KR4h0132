# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:25.096650
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷一百六
<pb:KR4h0132_WYG_106-1a>¶
欽定四庫全書¶
　文章辨體彚選巻一百六¶
　　　　　　　　　　　宋　賀復徴　編¶
䟽二十¶
　　興復闗中䟽(宋虞允文/)¶
臣以孤遠之蹤曲䝉陛下親擢聖恩不一實為非常之¶
遇但以才力几微未有毫髪報効媿懼并心敢因便令¶
輙以今日不可失之機仰干四聰之聽伏惟陛下聖智¶
<pb:KR4h0132_WYG_106-1b>¶
黙運成算不遺規模之遠固已素定用敢冒昧冀禆萬¶
一臣既聞敵中之亂敵兵在中原者不多實天相陛下¶
恢復之時而形勢便利莫如陜西盖得兵得馬得糧可¶
以壮國威可以足軍餉欲守則有險可恃欲戰則有資¶
可慿自古進取天下固有次序而莫先於此臣嘗所憂者¶
大将相與因循無一肯出力為國家任責兩日來吳拱¶
出示吳璘三書謹録呈進臣觀其書意知敵為甚怯知¶
其兵為可用知民心為已歸知糧道可以取足於西人¶
<pb:KR4h0132_WYG_106-2a>¶
又知其疾之已去老之可憂而自勉於一舉而臣所不¶
知者朝廷怯於立事和戰未决尚以為疑也自敵使及¶
境而去或以為敵中方亂有所未暇或以為敵人未肯¶
歸疆将有所要致於我以臣愚慮二説皆可置不問所¶
當急者今日之機如因璘之意而用其機此在陛下與¶
二三大臣斷以一言而已臣博采輿論謂中原之敵不¶
多必無深入之憂若且令董庠以本管兵守淮東郭振¶
以四統制兵守淮西趙樽駐信陽李道廹新野唐鄧之¶
<pb:KR4h0132_WYG_106-2b>¶
間各因其險而固守勿與敵戰因得息兵以待用先令¶
吳拱選精兵二萬人從鄧州路與王彦會於商州以萬¶
人守潼闗使河南之敵不能進兵以援長安又以萬人¶
與彦合力進討而吳璘姚仲擁大兵而出西人知朝廷¶
大舉唱義而應者必甚於今日官軍聲振闗輔則寳雞¶
之敵知其無援又為西人之所共棄若不請降亦必引¶
兵渡河而去國家得於此時收兵籍馬因長安之糧而¶
取河南因河南之糧而會諸軍以取汴則兵力全而可¶
<pb:KR4h0132_WYG_106-3a>¶
以省諸道之運至如兩河之地因民之心可傳檄而定¶
矣臣聞兵好合而惡分時難得而易失欲望陛下與二¶
三大臣察納其説而熟計之潜以一定之説分命諸府¶
使戮力以收不世之功天下幸甚臣廹於愚忠抵冒天¶
威伏深震懼¶
　　論守淮宜立三鎮䟽(辛棄疾/)¶
臣竊惟自中興以來駐蹕臨安阻江為險然江之為險¶
須藉兩淮自古南北分離之際葢未有無淮而能保江¶
<pb:KR4h0132_WYG_106-3b>¶
者然則兩淮形勢在今日豈不重哉臣仰惟陛下垂意¶
邊防規恢遠畧沉幾先物慮無遺策然臣偶有管見慮¶
之甚熟誠恐有補萬一唯陛下寛聽葢兩淮緜地千里¶
勢如張弓若敵騎南來東趨揚楚西走和廬茍吾兵無¶
以斷隔其中則彼東西往來其路徑直如走弦上蕩然¶
無慮若吾兵斷隔其中則彼淮東之兵不能救淮西而¶
淮西之兵亦不能應淮東設使勢窮力蹙之際復由淮¶
北而來則走弓之背其路迂遠懸隔千里勢不相及入¶
<pb:KR4h0132_WYG_106-4a>¶
吾重地兵分為二其敗可立而待古之為兵者謂其勢¶
如常山之蛇擊其首則尾應擊其尾則首應擊其身則¶
首尾俱應然後其兵立於不敗之地今以兩淮地形言¶
之則淮東為首而淮西為尾淮之中則其身也斷其身¶
則首尾不能救明矣三國之時吳人以瓦梁堰為身築¶
壘而守之而魏終不能勝吳者吳保其身而魏徒能擊¶
淮西之尾也五代之時南唐慮周師之來葢嘗求吳人¶
故迹而守之功未成而周兵至然猶遣皇甫暉姚鳳以¶
<pb:KR4h0132_WYG_106-4b>¶
精兵十五萬扼定逺縣負清流闗而守世宗亦以藝祖¶
皇帝神武之兵當之敵騎之來也常先以精騎由濠梁¶
破滁州然後淮東之兵方敢入冦其去也唯滁之兵為¶
最後由此觀之自古及今南兵之守淮北兵之攻淮未¶
嘗不先以精兵斷其中也况今敵人之勢一犯吾境其¶
所以忌吾者非戰也忌吾有兵以出其後耳一出其後¶
則淮北之民必亂而淮北之城亦可乗間而取如向¶
之海泗唐鄧是也今陛下城楚城揚於東城廬城和於¶
<pb:KR4h0132_WYG_106-5a>¶
西金湯屹然所以為守者具矣然臣以謂兩淮之中猶¶
未有積甲儲粟形格埶禁可以截然分斷敵人首尾之¶
處以臣愚見當取淮之地而三分之建為三大鎮擇沈¶
鷙有謀文武兼具之人假以歲月寛其繩墨而守之而¶
居中者得節制東西二鎮緩急之際敵攻淮東中鎮救¶
之而西鎮出兵淮北臨陳蔡以撓之敵攻淮西中鎮救¶
之而東鎮出兵淮北臨海泗以撓之敵攻中鎮則建康¶
悉兵以救之而東西鎮俱出兵淮北以撓之東西鎮俱¶
<pb:KR4h0132_WYG_106-5b>¶
受兵則彼兵分力寡中鎮悉兵淮北臨宿毫以撓之此¶
蘇秦敎六國之所以為守而秦人聞之所以不敢出兵¶
於函谷闗也比之紛紛紜紜自戰其地者利害不侔矣¶
如臣言可採乞下兩府大臣并知兵将帥詳議建立三¶
鎮去處措置施行¶
　　請持三年之服䟽(胡寅/)¶
恭惟大行太上皇帝大行寧徳皇后䝉犯邊塵永訣不¶
復實由尼雅滿是有不共戴天之讐考之於禮讐不復則¶
<pb:KR4h0132_WYG_106-6a>¶
服不除寝苫枕戈無時而終伏觀十二月二十五日聖¶
㫖沿國朝故典以日易月臣竊以為非矣自常禮言之¶
猶須大行有遺詔然後遵承今也大行詔㫖不聞而陛¶
下降㫖行之是以日易月出陛下意也大行幽厄之中¶
服御飲食人所不堪疾病粥藥必無供億崩殂之後衣¶
衾歛藏豈得周備正棺卜兆知在何所茫茫沙漠瞻守¶
為誰陛下一念及此荼毒摧割苴麻之服其可二十七¶
日而遂釋乎縱未能遵春秋復讐之義俟讐殄而後除¶
<pb:KR4h0132_WYG_106-6b>¶
服猶當革漢景之薄喪紀以三年為斷不然以終身不¶
可除之服二十七日而除之是薄之中又加薄焉必非¶
聖心之所安也吳王夫差每出必使人謂已曰汝忘越¶
王之殺汝父乎則對曰唯不敢忘陛下衰服在躬痛苦¶
隨之甚於夫差雖宅憂三祀而軍旅之事皆當决於聖¶
裁則諒闇之典有不可舉盖非枕塊無聞之日是乃枕¶
戈有事之辰故魯侯有周公之喪而徐夷並興東郊不¶
開則以墨縗即戎孔子取其誓命後世晉王克用薨梁¶
<pb:KR4h0132_WYG_106-7a>¶
兵壓境荘宗决勝於夾寨周太祖殂契丹入冦世宗接¶
戰於高平古今莫不以為孝今六師戒嚴誓将北討萬¶
幾之衆孰非軍旅陛下聽斷平决得禮之變卒哭之後¶
以墨縗臨朝合於孔子所取其可行無疑也前日詔書¶
令大将軍偏禆發哀成服識者無不稱善此乃漢祖為¶
義帝縞素之師得馭軍之本制勝之大幾矣陛下更以¶
率之深有以感動於人仁者増思慕大行之心智者畫¶
撲㓕仇讎之策勇者奮百死無一還之氣天下匹夫匹¶
<pb:KR4h0132_WYG_106-7b>¶
婦皆可率而効命於龍荒之外自古所謂君臣之義父¶
子之恩悉歸於陛下不亦善乎昔子思論喪禮曰必誠¶
必信勿有悔焉葢人子之喪親非可再為者也今日行¶
禮一有未盡是為不誠不信它日追悔尚可及耶¶
　　請罷毬馬䟽(楊萬里/)¶
臣聞人主之治天下必正其治之之主人臣之相其君¶
必先正其人主之主而小人敵國之欲傾人之國也必¶
先敗其人主之主而已齊人懲於夾谷而謀魯也不以¶
<pb:KR4h0132_WYG_106-8a>¶
齊謀魯也以魯謀魯也魯以女樂罷朝而孔子行則先¶
敗其用孔子之主也孰為用孔子之主也非魯君之心¶
乎越人懲於會稽而謀吳也不以越謀吳也以吳謀吳¶
也吳信宰嚭而子胥䟽則先敗其用子胥之主也孰為¶
用子胥之主也非吳王之心乎世之君子之相其君也¶
不過曰人材之未用也民力之未裕也國未冨而兵未¶
强也太平之未有期而敵國外患未有已也是皆知扶¶
其主之家也而未知正其家之主也古之君繼體守文¶
<pb:KR4h0132_WYG_106-8b>¶
不知艱難而敗其國者臣未暇言也請言其創業之難¶
而又自敗者隋文帝取周取陳以混一百年四分五裂¶
之天下開皇之治漢以來僅有此爾唐荘宗與梁對壘¶
於河上不解甲者十五六年百戰而氣不折卒以㓕梁¶
然皆身不免於禍而國不免於亡葢二君者天下之主¶
也二君之心者二君之主也勤儉創業之心一變而為¶
逸欲樂成之心主已敗矣當其惑於女子嬖於伶人二¶
君自以為無害也然女子伶人之禍一發則横潰决裂¶
<pb:KR4h0132_WYG_106-9a>¶
而不可救卒以殺二君之身而覆二國之祀則天下之¶
所以治亂存亡者夫豈偕於外哉亦視其人主之主如¶
何爾今以天子之聖明仁孝而加之以典學之緝兢業¶
如舜勤儉如禹不邇聲色如湯不盤於遊田如文王則所¶
以正心誠意以立其致治之主者至矣臣猶首以為言¶
者葢聖人之防其心不恃其天而盡其人不儆於危而¶
儆於安今日邊事小息矣憂顧小紓矣道塗相傳萬機¶
之暇毬馬稍進矣臣不敢信也而不能不懼也獨不見¶
<pb:KR4h0132_WYG_106-9b>¶
高漸離之筑耶事豈必大而後慮也漢文帝之賢與成¶
康孰先孰後也敦朴勤儉一無嗜好顧獨稍好射獵未¶
損帝之賢也而賈誼諫之曰不獵猛敵而獵田彘翫細¶
娛而不圖大患可為流涕賈山亦諫曰願少衰田獵修¶
先王之道不如此則行日壞而榮名日㓕二臣者所以責¶
文帝備也非責之備也愛帝之全也臣願聖天子罷毬¶
馬之細娛而求聖賢之至樂敵國雖强其强易弱也¶
　　論神威䟽(楊萬里/)¶
<pb:KR4h0132_WYG_106-10a>¶
臣聞聖人之伸於天下也有神而其屈於天下也有威¶
威藏於神故其威不測神行於威故其神不狎然則孰¶
為威曰龍不可離於淵虎不可離於山人主不可離於¶
柄柄也者人主之山淵也歟上執其柄則神與威不在¶
於下下竊其柄則神與威不在於上觀柄之所在而治¶
亂見矣執柄以明用明以公而害明者偏也進退人才¶
罷行政事號令之出納賞罰之可否此非人主之柄歟¶
是柄一去則所謂人主者人主之名存而人主之實亡¶
<pb:KR4h0132_WYG_106-10b>¶
惟天下之至明者能使是柄在已而不去夫何故天下¶
之至明者其初天下未測其明也未測其明則其下必¶
有以嘗之否則欺之取天下之所是而雜之以非取天¶
下之所非而亂之以是以探其上而幸其惑是謂嘗嘗¶
而不動也嘗而動則易其真是而誣之以為非蔽其¶
真非者而文之以為是是謂欺故古之明君居明以晦¶
以俟其所嘗而出晦以明以破其所欺彼狎吾之晦而¶
嘗者至矣嘗則繼之以欺然後吾之明一發馬則剨然¶
<pb:KR4h0132_WYG_106-11a>¶
出於其所嘗之外而卓然不墮於其所欺之中夫安得¶
不服則其柄宜誰歸故曰執柄以明齊威王有焉古之¶
君有百發而天下不服有一發而天下大服則公與私¶
之異也然則其曷為公不罰天下之所同賞而不賞天¶
下之所同罰顯詢而隂求衆問而獨决顯詢而隂求則¶
姦不召矣衆問而獨决則同者不欺而欺者不行矣於¶
是擇天下之善惡大且顯者而賞誅之則明一用而天¶
下不以為察故曰明用以公舜有焉古之君失其柄者¶
<pb:KR4h0132_WYG_106-11b>¶
皆暗者也暗則失其柄固也而愈明者愈失之何哉明¶
者多是而善疑此偏之所從生也明則偏矣偏則不明¶
矣葢恃者以明出於已為矜而以明出於人為媿疑者¶
以親暱為可信而以公卿大臣為可防以明出於人為¶
媿則舉朝不敢有言非不言也言而莫之入也以公卿¶
大臣為可防則舉朝不敢有為非不為也為而莫之行¶
也當是時天下之柄亦可謂不移於臣下而天子之勢¶
可謂尊矣而君子未敢賀也何則收於前而移於後防¶
<pb:KR4h0132_WYG_106-12a>¶
其一而不防其二也公卿大臣不得以議之於公則親¶
暱小人得以侵之於私天下之人但見今日行某事也¶
明日用某人也而不知其所從來也非謀之於左右也¶
非謀之於諸大夫也非謀之於國人也豈天子徧察天¶
下之事而盡識天下之人歟或曰此宦者之力也或曰¶
此外戚之力也或曰此宿昔倖臣之力也夫是三人者¶
天子以為親暱而可信也不知其乗吾信而逞其姦也¶
以為隂可以助已之明而外不知也不知其蔽已之明¶
<pb:KR4h0132_WYG_106-12b>¶
以盗其柄也其初不疑其姦其終禍其國故曰害明者¶
偏也漢之元成唐之徳順有焉春秋傳曰捨大臣而與¶
小臣謀楚荘王曰無以嬖御士嫉荘士偏聽生姦獨任¶
成亂鄒陽所以言於梁兼聽則下情通偏聽則下情壅¶
魏徴所以言於唐少師亂隨子翬弑隠禄産危漢朱异¶
亡蕭奈之何漢唐數主之不悟也今以主上之聖明而¶
躬攬天下之柄豈容有漢唐季世之事雖然漢成帝知¶
惡石顯而不知王鳳即顯也唐憲宗知惡王叔文而不¶
<pb:KR4h0132_WYG_106-13a>¶
知皇甫鎛即叔文也非不知也明於人而暗於已也臣¶
願聖天子以古而察於今其無是事乎可以自慶而塞¶
其未至之門其有是事乎可以大懼而㧞其已植之根¶
則堯舜之聖一武而至矣豈若漢唐四君盡踈千萬人¶
而獨信一二親暱小人也哉為虺必蛇履霜必氷臣不¶
勝忠憤¶
　　請勿議和䟽(楊萬里/)¶
臣聞有天下之憂有君子之憂天下之憂憂其君之不¶
<pb:KR4h0132_WYG_106-13b>¶
為也君有為矣天下之喜而君子之憂也葢不為之君¶
其心遲天下之所不快有為之君其志鋭天下之所甚¶
喜雖然喜者憂之所由寓也鋭者遲之所由伏也夫何¶
故鋭則速不以速而成則以速而折天下之事有百全¶
之成而無一折者乎求其成則必有以忍其折不忍其¶
折則無務於速也速而折折而不忍則鋭安得不變而¶
為遲哉一朝之有為必至於終身而不為是故君子見¶
其初而憂其終古之君子得有為之君而輔之以求立¶
<pb:KR4h0132_WYG_106-14a>¶
天下之大功則必有以養其君之志而古之君子亦必¶
有以自養其志詳其發而重其舉非詳其發也恐發之¶
踈則一發足以廢百發非重其舉也恐舉之輕則一舉¶
足以廢萬舉君臣之間其立也堅而其謀也老夫是以¶
有成老則不欲速堅則雖可折而不可沮勝而不勇敗¶
而不怯得而不喜失而不挫優游容與以待天下之隙¶
而徐制其要領葢昔者晉文之圖覇也二年而欲用其¶
民子犯曰民未知義民知義矣又欲用之子犯曰民未¶
<pb:KR4h0132_WYG_106-14b>¶
知信民知信矣又欲用之子犯曰民未知禮葢文公之¶
志踴躍奮迅而欲有為者三也而子犯三逆之越王之¶
報吳也四年而召范蠡問曰伐吳可乎曰未可也又一¶
年又問曰伐吳可乎又曰未可也又一年又問焉又一¶
年又問焉則皆曰未可也葢越王之志踴躍奮迅而欲¶
有為者四也而范蠡四拒之夫二臣者舉其君踴躍奮¶
迅之氣而抑之於抑欝憤悶之地使朝夕咨嗟求逞而¶
不得逞則無乃過乎葢二臣者深所以養其君之志懼¶
<pb:KR4h0132_WYG_106-15a>¶
其速而折折而沮也及其國力已强兵氣已振事機之¶
來而不可失勝形之見而不可禦則破楚㓕吳不終朝¶
爾唐之徳宗其志有一日不在於平藩鎮者乎然不勝¶
其憤鋭於遣二将而一伐一伐而生朱泚之變也則不¶
敢言及於藩鎮者終其身求節度則與節度求宰相則¶
與宰相故藩鎮之禍始於肅宗而成於徳宗文宗之志¶
有一日不在於誅宦官者乎然不勝其憤鋭於任訓注¶
而一决一决而生甘露之禍也則不敢言及於宦官者¶
<pb:KR4h0132_WYG_106-15b>¶
終其身專制則聽其專制詆辱則甘其詆辱故宦官之¶
禍始於明皇而成於文宗二君之志本以求天下之大¶
功而反以得天下之大禍則不養其志之患也頃者新¶
天子即位之初春秋鼎盛聖武天挺超然有必報不共¶
戴天之心尅復神州之志天下仰日而望庶乎中興之¶
有日也然親征之詔朝下而和議之詔夕出元戎之幕¶
方開而信使之軺已駕紛紛擾擾以至於今而國論卒¶
歸於和此其病安在哉葢兆今日之和者符離之役也¶
<pb:KR4h0132_WYG_106-16a>¶
事不極則反不生勢不激則變不形暄甚則雨冬窮則¶
春理固然也戰豈與和期哉和者戰之變也非求變也¶
激而不得不變也且是役也天子之志固在於取中原¶
也抑嘗熟䇿之詳議之耶議之不詳也策之不熟也得¶
城而不能有也成功而不能善後也是故前日之勇一¶
變而為怯前日之鋭一變而為鈍安得而不歸於和哉¶
當其師之出也臣固知有今日之和也何則天子即位¶
之初雖以堯舜為之亦不能以一日而洽威徳於天下¶
<pb:KR4h0132_WYG_106-16b>¶
也威徳未有以洽乎天下而欲一舉以求非常之功是¶
非有成心也有倖心爾成乎心猶未必成乎外也心則¶
倖矣獨能成乎外耶今日之事臣所大懼者懼天子之¶
志沮於一折而敵人有以窺吾之沮而天下之禍所從¶
生也唐之二君葢可鑒矣臣嘗讀蜀志至於劉昭烈三¶
見諸葛亮之事則為之太息葢昭烈以漢之裔欲誅曹¶
操以復漢室此昭烈之雅志也然得徐州則失徐州得¶
豫州則失豫州敗於吕布又敗於曹操奔走狼狽於荆¶
<pb:KR4h0132_WYG_106-17a>¶
楚之間而無所於歸宜其憊而不復自振也而其見亮¶
曰孤不度徳欲信大義於天下而智術淺短遂用猖獗¶
至於今日然志猶未已嗟乎昭烈者是時已老矣衰敗¶
屢折而志猶未已此亮之所以樂於委身而願効其謀¶
者也彼其徒手而成鼎峙之業其以此哉今天子以天¶
下之半帶甲百萬表裏江淮安坐而指揮天下之豪傑¶
以圖恢復祖宗之業而澡靖康之耻進則成混一之功¶
守則成南北之勢何至於以一小折自沮而汲汲以議¶
<pb:KR4h0132_WYG_106-17b>¶
和哉臣願天子堅昭烈之志而毋以唐之二君自處則¶
中興之功天下未絕望也¶
　　論宿将䟽(楊萬里/)¶
臣聞今之議者曰選将莫若宿望而新進者未足用也¶
臣竊以為不然選将之與相相似而大不同相不厭舊¶
而将不厭新擇相不以舊不足以壓天下之望選将不¶
以新不足以激天下之才葢天下之相必道隆而徳重¶
名節全而才畧高天下之人曉然服其可以相也或既¶
<pb:KR4h0132_WYG_106-18a>¶
相而去天下恨其有所不盡而望其再有所盡也如此¶
者未相而天下願之既相而天下悦之既去而天下留¶
之是惟無相相之而天下無異論故曰相不厭舊至於¶
将則不然夫所謂宿将者功業就矣名位高矣冨貴極¶
矣腴田甲第金玉寳貨充乎其家歌童舞女酣晏沈浸¶
汨乎其心昔之精明之謀者将暗然而勇果之氣者将¶
廢然矣天下無事則曰朝廷茍有事不使我則不濟及¶
其有事也使之舍其所甚樂而任其所甚憂取其甚愛¶
<pb:KR4h0132_WYG_106-18b>¶
之身而捐之必死之地彼則畏矣以今之畏合前之驕¶
焉往而不敗故曰将不厭新葢富人有作室者有楹而¶
未有棟有棟而未有梁則徧國中以求大木三年而後¶
得之於千里之外葢千百年之松櫧豫章也室成而富¶
人者疾有愚醫焉見其向之求木之意也則獻其百年¶
所藏之天雄烏喙焉曰此可已病也不知夫木者不老¶
則不堅而藥者不新則不効今歲之藥來歲已陳且槁¶
矣而百年之天雄烏喙則與朽壌何擇而尚伐病之能¶
<pb:KR4h0132_WYG_106-19a>¶
哉此将相新舊之辯也李廣之在漢驍雄傑出其君知¶
之天下知之匈奴亦知之廣之心翹然以無人視天下¶
自以為漢将非我則不可也然衛青霍去病崛起於戚¶
里之中與單于角勝負深入大幕直擣龍庭而廣乃以¶
失期無功死開元之後王忠嗣哥舒翰威名邊功天下¶
第一天下之人以為一日不可無忠嗣與翰也及幽陵¶
盗起廟堂失措忠嗣則不存而使翰則又敗復兩京平¶
安史者乃一未有功之子儀而忠嗣部曲中之一光弼¶
<pb:KR4h0132_WYG_106-19b>¶
也當廣之盛時忠嗣與翰有大功名之日天下豈知有¶
衛霍李郭哉然則宿将之與新進未易以相輕重也且¶
人之有才者孰無自喜之心而人之於冨貴功名孰無¶
願欲之志自喜其才則必求所以自試志乎冨貴功名¶
則必求所以自取此如善書者樂於為人書而嗜酒者¶
可以得酒則無不為也不因其自試之心而激之以自¶
取而曰吾必得宿将亦惑矣故臣以為今日之取将莫¶
若以新儒士之通敏沈雄者行陣之嘗有聞者武舉之¶
<pb:KR4h0132_WYG_106-20a>¶
有所蘊而不徒虛文者士卒之有能而自異者卑賤有¶
挾持而不自達者豪猾有過而其才可贖者君相留意¶
焉不測而識之於稠人之中無故而置之萬衆之上庶¶
幾乎如高帝之得韓信者又何患天下之無将也哉¶
　　論人心可畏䟽(陳良傅/)¶
疑壽皇者虚憂也失人心者實禍也今也舉朝諫之而¶
不聽百官解體矣四參常朝宰執而下無一人立班者¶
是失舉朝之心也舉國非之而不恤軍民皆怨讟矣或¶
<pb:KR4h0132_WYG_106-20b>¶
詐為詔書敢於指斥是失舉國之心也若乃吳挺之死¶
半年而不置将張孝若之見殺累月而不討賊他如班¶
直侍試於殿庭侍從待命於郊外往往邈然都不省記¶
是於壽皇何預焉而陛下獨固守力行之又所謂舉世¶
為之惶惑而不加怪者是豈不足以失舉世之心乎不¶
但此也人情好逸而惡勞今仗下之士皆苦晏朝已報¶
班矣有唾不顧者臣未知禁衛之心果如何人情利親¶
而患踈今自閤長御藥卒不得一至左右間嘗一日逐¶
<pb:KR4h0132_WYG_106-21a>¶
數十人臣未知近習之心果如何甚者嘉邸有子而不¶
奏告掖庭有喪而不發起臣又未知宫閫后妃之心果¶
如何陛下試一念此不謂之孤立歟不謂之人人自危¶
歟雖然破疑為笑在蹙頞之頃則轉禍為福亦在反掌¶
之間何者今日之事非若敵國對壘難平也非若强臣¶
䟦扈難制也又非若四分五裂難收拾也徒以聖意憂¶
疑壽皇過當而人心不服耳聖意釋然則人心帖然矣故¶
今日過宫則人心以今日解明日過宫則人心以明日¶
<pb:KR4h0132_WYG_106-21b>¶
解然則陛下何苦執滯而為此岌岌也¶
　¶
　¶
　¶
　¶
　¶
　¶
　文章辨體彚選巻一百六¶
