# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.110050
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 提要
<pb:KR4h0132_WYG_000-1a>¶
欽定四庫全書　　　　　集部八¶
　文章辨體彚選　　　　　總集類¶
　　提要¶
　　　　(臣/)等謹案文章辨體彚選七百八十巻明賀¶
　　　　復徵編復徵字仲來丹陽人是書首無序目¶
　　　　書中有復徵自著道光和尚述云先憲副昔¶
　　　　宦䕫門時為天啓甲子六月越嵗乙丑予入¶
　　　　蜀悉其事先憲副為郎南都嗣後入粤歸吴¶
<pb:KR4h0132_WYG_000-1b>¶
　　　　又云先宫保中泠公請師演説金剛經又吴¶
　　　　吟題詞云辛未秋家大人粤西命下子以病¶
　　　　待行考丹陽賀氏一家登科名者邦泰嘉靖¶
　　　　已未進士邦泰孫世夀萬厯庚戌進士官總¶
　　　　督倉場户部尚書世夀子王盛崇禎戊辰進¶
　　　　士按之復徵所序祖父官階年月俱不相合¶
　　　　又每冊首有晉江黄氏父子藏書印記而千¶
　　　　頃堂書目乃不載是編均莫詳其故也復徵¶
<pb:KR4h0132_WYG_000-2a>¶
　　　　以吴訥文章辨體所收未廣因别為蒐討上¶
　　　　自三代下逮明末經史諸子百家山經地志¶
　　　　靡不收採分别各體為一百三十二類七百¶
　　　　八十巻每體之首多引劉勰文心雕龍及吴¶
　　　　訥徐師曽之言間叅以已説以為凡例其甄¶
　　　　錄之繁富為從來總集所罕見但其中有一¶
　　　　體而兩出者如祝文後既附致語後復有致¶
　　　　語一巻是也有一體而强分為二者如既有¶
<pb:KR4h0132_WYG_000-2b>¶
　　　　上書復有上言僅收賈山至言一篇既有墓¶
　　　　表復有阡表僅收歐陽修瀧岡阡表一篇記¶
　　　　與紀事之外復有紀雜文之外復有雜著是¶
　　　　也有一文而重見兩體者如王褒僮約一見¶
　　　　約再見雜文沈約修竹彈甘蕉文一見彈事¶
　　　　再見雜文孔璋請代李邕表一見表再見上¶
　　　　書孫樵書何易于事一見表再見紀事是也¶
　　　　又於金元之文所收過略而後人擬仿偽撰¶
<pb:KR4h0132_WYG_000-3a>¶
　　　　之作如黄帝金人銘張桓侯新都縣真多山¶
　　　　銘之類乃槩為收入未免失於别裁意其巻¶
　　　　帙既繁稿本初脱未經刋定不能盡削繁蕪¶
　　　　然其别類分門捜羅廣博殆積畢生心力抄¶
　　　　撮而成故墜典秘文亦往往有出人耳目之¶
　　　　外者且其書祗存抄本傳播甚稀錄而存之¶
　　　　固未始非撡觚家由博返約之一助爾乾隆四¶
　　　　十六年二月恭校上¶
<pb:KR4h0132_WYG_000-3b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)陸　費　墀¶
