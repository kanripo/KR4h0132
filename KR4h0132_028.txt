# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.594013
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0132_WYG_028-1a>¶
欽定四庫全書¶
　文章辨體彚選巻二十八¶
　　　　　　　　　　　　明　賀復徴　編¶
九錫文¶
　復徴曰按説文錫與也賜也易云王三錫命開國承¶
　家人臣至册以九錫此乃姦雄簒竊所由始而非國¶
　家之利矣然其文必典雅閎肆極其鋪張錄之以存¶
　一體¶
<pb:KR4h0132_WYG_028-1b>¶
　　漢愍帝册魏公九錫文(潘朂/)¶
制詔使持節丞相領冀州牧武平侯朕以不徳少遭閔¶
凶越在西土遷於唐衛當此之時若綴旒然宗廟乏祀¶
社稷無位羣㓙覬覦連帶城邑一人尺土朕無獲焉即¶
我髙祖之命將墜於地朕用夙興假寐震悼於厥心曰¶
惟祖惟父股肱先正其孰恤朕躬乃誘天衷誕育丞相¶
保乂我皇家𢎞濟於艱難朕實賴之今將授君典禮其¶
敬聴朕命昔者董卓初興國難羣后釋位以謀王室君¶
<pb:KR4h0132_WYG_028-2a>¶
則攝進首啓戎行此君之忠於本朝也後及黄巾反易¶
天常侵我三州延於平民君又討之翦除其跡以寜東¶
夏此又君之功也韓暹楊奉專用威命又賴君勲克黜¶
其難遂建許都造其京畿設官兆祀不失舊物天地鬼¶
神於是獲乂此又君之功也袁術僣逆肆於淮南懾憚¶
君靈用丕顯謀蘄陽之役橋㽔授首稜威南厲術以殞¶
潰此又君之功也迴戈東指吕布就戮乘軒將反張揚¶
沮斃眭固伏罪張繡稽伏此又君之功也袁紹逆常謀¶
<pb:KR4h0132_WYG_028-2b>¶
危社稷憑恃其衆稱兵内侮當此之時王師寡弱天下¶
寒心莫有固志君執大節精貫白日奮其武怒運諸神¶
策致屇官渡大殱醜類俾我國家拯於危墜此又君之¶
功也濟師洪河拓定四州袁譚髙幹咸梟其首海盗奔¶
迸黒山順軌此又君之功也烏丸三種崇亂二世袁尚¶
因之逼據塞北束馬懸車一征而滅此又君之功也劉¶
表背誕不供貢職王師首路威風先逝百城八郡交臂¶
屈膝此又君之功也馬超成宜同惡相濟濵據河潼求¶
<pb:KR4h0132_WYG_028-3a>¶
逞所欲殄之渭南獻馘萬計遂定邊城撫和戎狄此又¶
君之功也鮮卑丁令重譯而至單于白屈請吏帥職此¶
又君之功也君有定天下之功重以明徳班叙海内宣¶
美風俗旁施勤教恤慎刑獄吏無苛政民不回慝敦崇¶
帝族援繼絶世舊徳前功罔不咸秩雖伊尹格于皇天¶
周公光於四海方之蔑如也朕聞先世並建明徳胙之¶
以土分之以民崇其寵章偹其禮物所以蕃衛王室左¶
右厥世也其在周成管蔡不靖懲難念功乃使卲康公¶
<pb:KR4h0132_WYG_028-3b>¶
錫齊大公履東至於海西至於河南至於穆陵北至於¶
無棣五侯九伯實得征之世祚太師以表東海爰及襄¶
王亦有楚人不供王職又命晉文登為侯伯錫以二輅¶
虎賁鈇鉞秬鬯弓矢大啓南陽世作盟主故周室之不¶
壊繄二國是賴今君稱丕顯徳明保朕躬奉答天命導¶
揚𢎞烈綏爰九域罔不率俾功髙乎伊周而賞卑乎齊¶
晉朕甚恧焉朕以𦕈身託於兆民之上永思厥艱若涉¶
淵水非君攸濟朕無任焉今以冀州之河南河内魏郡¶
<pb:KR4h0132_WYG_028-4a>¶
趙國中山鉅鹿常山安平甘陵平原凡十郡封君為魏¶
公使使持節御史大夫慮授君印綬册書金虎符苐一¶
至苐五竹使符第一至第十錫君𤣥土苴以白茅爰契¶
余龜用建冢社昔在周室畢公毛公入為卿佐周卲師¶
保出為二伯外内之任君實宜之其以丞相領冀州牧¶
如故今更下傳璽肅將朕命以允華夏其上故傳武平¶
侯印綬今又加君九錫其敬聴後命以君經緯禮律為¶
民軌儀使安職業無或遷志是用錫君大輅戎輅各一¶
<pb:KR4h0132_WYG_028-4b>¶
𤣥牡二駟君勸分務本嗇民昬作粟帛滯積大業惟興¶
是用錫君衮冕之服赤舄副焉君敦尚謙譲俾民興行¶
少長有禮上下咸和是用錫君軒懸之樂八佾之舞君¶
翼宣風化爰發四方逺人回面華夏充實是用錫君朱¶
户以居君研其明哲思帝所難官人任賢羣善必舉是¶
用錫君納陛以登君秉國之均正色處中殱毫之惡靡¶
不抑退是用錫君虎賁之士三百人君糾䖍天刑章厥¶
有罪犯闗干紀莫不誅殛是用錫君鈇鉞各一君龍驤¶
<pb:KR4h0132_WYG_028-5a>¶
虎視旁眺八維掩討逆節折衝四海是用錫君彤弓一¶
彤矢百玈弓十玈矢千君以温恭為基孝友為徳明允¶
篤誠感乎朕思是用錫君秬鬯一卣珪瓉副焉魏國置¶
丞相以下羣卿百僚皆如漢初諸王之制君徃欽哉敬¶
服朕命簡恤爾衆時亮庶功用終爾顯徳對揚我髙祖¶
之休命¶
　¶
　¶
<pb:KR4h0132_WYG_028-5b>¶
　¶
　¶
　¶
　¶
　¶
　¶
　¶
　文章辨體彚選巻二十八¶
