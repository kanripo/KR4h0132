# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:44.263930
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷六百五十八
<pb:KR4h0132_WYG_658-1a>¶
欽定四庫全書卷¶
　文章辨體彚選巻六百五十八¶
　　　　　　　　　　　　明　賀復徴　編¶
碑十七(議論/寓言)¶
　　夀域碑(宋王元之/)¶
　古聖人之營夀域也非土木非板築不金乎城不湯¶
　乎池晝無鍵而開夜無柝而擊東西不吾戎夷南北¶
　不吾蠻狄五嶽其雉堞四溟其溝湟天地離合我其¶
<pb:KR4h0132_WYG_658-1b>¶
　扄鑰春秋啟閉我其門户入是域也幼者蚩蚩壯者¶
　怡怡老者熈熈悉無中絶咸躋上夀故謂之夀域焉¶
　得非道為土术徳為版築仁乎城義乎池慈乎雉堞¶
　愛乎溝湟恭乎扄鐍儉乎門户使風雨不能毁矢石¶
　不能攻髙低仰老氏之臺廣狹法華胥之國崇崇焉¶
　仡仡焉信善建而不㧞者也洎覇道既昌皇風不競¶
　則必灑法令為風雨以驅之興賦役為矢石以攻之¶
　夀域之基忽焉委地於戯域之壊也若民命何於是¶
<pb:KR4h0132_WYG_658-2a>¶
　賤榖帛貴金玉盗賊蠭起&KR0008;敓角張刑巢蔽空憲網¶
　絡野夀域之民有以法而死者開拓疆塲肆放侵伐¶
　鋒鏑霜瑩卒乗鱗集鯨吞鼓頥蠶食張吻夀域之民¶
　有以兵而死者隂陽舛錯氣侯勃亂冬燠夏凄烟蒸¶
　霧障興瘥作疹發厲成妖夀域之民有以夭而死者¶
　毒螫孔熾猛鷙勃興山貙摶人水蟲射影海躍蛟螭¶
　陵走蚖蝮夀域之民有以橫而死者由是王者患民¶
　之無夀也舉引年之典行飬老之風乞言於東序典¶
<pb:KR4h0132_WYG_658-2b>¶
　禮於南庠又謂老者非帛不煖於是乎錫之以繒綵¶
　非肉不飽於是乎錫之以餚胾非車不安於是乎錫¶
　之以几杖斯亦得其末而失其本矣殊不知民之夀¶
　夭係君之政教其猶影響爾其或捐金於山沉珠于¶
　泉禁不急之務棄難得之貨君徳尚儉人心返淳則¶
　無法死者矣干羽舞階戈矛倒載謹不祥之器崇止¶
　敵之基我國無外斯民不争則無兵死者矣燮調律¶
　厯端正節侯舉授時之典興除害之利六氣斯順兆¶
<pb:KR4h0132_WYG_658-3a>¶
　人克寜則無夭死者矣貢金於逺方鑄鼎於中夏示¶
　不若之物免逢旃之患彼怪斯露厥人用康則無横¶
　死者矣夫如是則域不築而自成人不憂而自夀矣¶
　今我后道徳慈愛行之於上法兵夭橫絶之於下㳺¶
　㳺乎蕩蕩乎見夀域復成於今世矣某亦夀域中之¶
　一民耳知我帝力得無述焉碑者悲也悲域之中廢¶
　也頌域之再興也其辭曰¶
古之域築道樹徳民欲夭兮安得今之域基姦址賊民¶
<pb:KR4h0132_WYG_658-3b>¶
欲夀兮不獲我聖人兮復于古昔¶
　　釣臺亭碑(明李夢陽/)¶
李子㳺於白鹿之洞頋山歴澗谷嶺合沓石灘茂林適¶
杪秋之交風行瑟瑟䬃䬃囘視五老峰垂在几榻於是¶
洒然而樂也曰佳哉山矣乃與諸生泝澗攀蘿履石而¶
上剔蘚考刻歩自院門西有石突如危如仰而睇之劖¶
曰釣臺俯之渟泓魚躍諸生曰此徃者釣魚處也李子¶
曰吁佳哉乃命即其上作亭焉亭成李子㳺于其上諸¶
<pb:KR4h0132_WYG_658-4a>¶
生從李子俯仰良乆喟然而嘆曰夫予今乃知釣可以¶
喻學也諸生曰夫釣與學同乎李子曰夫釣者飭竿絲¶
綴芳餌兀坐盤石之上凝精歛志沾沾而聴䁎䁎而視¶
期取必獲蓋饑需之餔而渴俟之酤也乃竟日而不得¶
一魚神荒氣沮投竿踽踽而歸路咏溪歌天日向暮諸¶
生以為苦耶樂耶衆皆蹙額弗懌曰苦矣李子曰假令¶
以四海為壑明月為釣以虹霓為絲以崑崙為盤石凌¶
雲駕鴻超出天地倒視日月釣無不獲朝醢巨鼇暮饌¶
<pb:KR4h0132_WYG_658-4b>¶
脩鯨則汝願之乎衆皆掀眉而喜曰願哉然無能焉李¶
子曰夫釣以魚學以道故踞盤石兀坐竟日期取而必¶
獲者計功者也假天地以為釣垂涎於不可必得者騖¶
逺者也計功者泥騖逺者虚夫泥與虚不可以得魚而¶
况於學乎是故君子以仁義為竿以彜倫為絲以六藝¶
為餌以廣居正位為盤石以道徳為淵以堯舜禹湯周¶
孔相傳之心法為魚日涵而月泳之至而後取不躐其¶
等不計不必積乆而通小大必獲夫然後道可致也是¶
<pb:KR4h0132_WYG_658-5a>¶
以君子身處一室而神逰天地矣夫然後以盤石為崑¶
崙丈絲為霓寸鈎為月溪壑為四海鯫鮎為鼇鯨此所¶
謂一貫之道也故曰釣可以喻學諸生乃歛色平心再¶
拜而謝曰聞教矣書於石為記¶
　¶
　¶
　¶
　¶
<pb:KR4h0132_WYG_658-5b>¶
　¶
　¶
　¶
　¶
　¶
　¶
　¶
　文章辨體彚選卷六百五十八¶
