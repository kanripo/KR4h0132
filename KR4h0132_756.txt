# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:48.798562
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七百五十六
<pb:KR4h0132_WYG_756-1a>¶
欽定四庫全書¶
　文章辨體彚選巻七百五十六¶
　　　　　　　　　　　　明　賀復徴　編¶
祭文八(以下韻文/)¶
　　為王司馬祭妻父文(唐張九齡/)¶
維年月朔日謹具少牢清酌之奠祭於故某公府君之¶
靈惟公聮華公族振景天朝昔也時來則地分茅土今¶
也福過則海變桑田豈惟魑魅之憂方為螻蟻之患嗚¶
<pb:KR4h0132_WYG_756-1b>¶
呼哀哉始更榮盛蚤睦嘉姻謬入郄公之選嘗荷戴侯¶
之遇情契濶而彌積義流離而益固公之謫宦某又犯¶
時永矣去國賁然來思雖窮途之至此幸隣境之在兹¶
所忌者法豈忘於私聞柝聲而宻邇畏簡書而間之然¶
猶風煙可冀翰墨無輟心已運於虚舟跡尚濡於涸轍¶
驟寒暑之徂謝紛吉凶之逥穴京兆之使忽追廣陵之¶
音遽絶嗚呼哀哉平生多感自傷千里之心已矣長辭¶
徒發九泉之歎計疇昔之光寵痛淪亡於旅竄嘗許恤¶
<pb:KR4h0132_WYG_756-2a>¶
人之孤况霑愛子之半謹因遣奠昭告明靈心不可巻¶
徳以為馨匪羞是薦惟愧是聽遣行人於信宿空泫目¶
於郊埛嗚呼哀哉尚饗¶
　　為竇氏小師祭璿和尚文(李白/)¶
年月日某謹以齋蔬之奠敢昭告於和尚之靈伏惟和¶
尚降靈自天依化游世角立獨出嶷然生知鳯凰開九¶
苞之翼豫章横萬頃之陂始傳燈而納照因落髪以從¶
師邁龍象以蹴踏為天人之羽儀紹釋風於西域逥佛¶
<pb:KR4h0132_WYG_756-2b>¶
日於東維若大塊之噫氣鼓和風而一吹熱惱清灑道¶
芽榮滋走呉楚以宗仰將掃地而歸之嗚呼來無所從¶
去復何適水還火歸蕭散本宅寶舟輟棹禪月掩魄痛¶
一往而無蹤愴䨇林之變白某蚤承訓誨偏荷恩慈忝¶
飡風於法侣旋落隂於禪枝號無輟響泣有餘悲手撰¶
茗藥精誠嚴思冀神道之昭格庶明靈而饗之¶
　　祭田横墓文(韓愈/)¶
貞元十一年九月愈如東京道出田横墓下感横義髙¶
<pb:KR4h0132_WYG_756-3a>¶
能得士因取酒以祭為文而弔之其辭曰事有曠百世¶
而相感者余不自知其何心非今世之所稀孰為使余¶
歔欷而不可禁余既愽觀乎天下曷有庶㡬乎夫子之¶
所為死者不復生嗟余去此其從誰當秦氏之敗亂得¶
一士而可王何五百人之擾擾而不能脫夫子於劒鋩¶
抑所寶之非賢亦天命之有常昔闕里之多士孔聖亦¶
云其遑遑茍余行之不迷雖顛沛其何傷自古死者非¶
一夫子至今有耿光跽陳辭而薦酒魂彷彿而來享¶
<pb:KR4h0132_WYG_756-3b>¶
　　祭崔簡神柩歸上都文(桞宗元/)¶
嘻乎崔公之柩嘻乎崔公楚之南其土不可以室或坋¶
而頽或确而崒隂流泄漏瀐沒渝溢碩䑕大蟻傍穿側¶
出虧疎脆薄久乃自窒不如君之郷式堅且宻嘻乎崔¶
公楚之南其鬼不可與友躁戾佻險睒眒欺茍脞賤暗¶
曶輕嚚妄走不思已類好是羣醜不如君之郷式和且¶
偶日月甚良子姓甚勤具是舟轝寧君之神去爾夷方¶
返爾故隣奕奕其歸宜樂且欣君死而還我生而留逺矣¶
<pb:KR4h0132_WYG_756-4a>¶
殊世曷從之游酬觴於座與涕俱流¶
　　祭河南李少尹文(沈亞之/)¶
維長慶四年五月十七日福建等州團練副使沈亞之¶
謹遣部吏李權奉酒殽之奠敬祭於故河南少尹李公¶
之靈夫哲智之逹塞兮繫其時之難通故孔子厄而周¶
公隆管遇齊而卒業賈遭漢而不終嗚呼哀哉古昔所¶
思所思維時謨不我進綱不我維民不得濟道安得施¶
雖富且貴夫何用為夫子之道沒矣今將遺誰巻清明¶
<pb:KR4h0132_WYG_756-4b>¶
之特逹歸壤厦而藏之哀哉尚饗¶
　　祭長安楊郎中文(吕温/)¶
年月日謹以云云之奠祭於宗尹郎中之靈昔荘南華¶
之言物故則曰如巨室之偃歸人陶真白之語𤣥機則¶
曰雖頑仙不如才鬼邈矣髙論皭然深㫖有感斯文屬¶
在之子黄河九曲泰華三峰陽亭之右隂晉之東泱漭¶
佳氣肹蠁孤風生民之秀惟子之宗既懼四知亦畏三¶
惑昔佐赤符實毗皇極坦蕩王道昭宣帝則丹青不朽¶
<pb:KR4h0132_WYG_756-5a>¶
琬琰是刻狀日具東侔辰在北子之伯仲不忝前人粉¶
飾賢路抑揚薦紳雲間日下國華席珍排龍掩陸突鶴¶
摧荀卓爾風標朗然流品妍若春輝烈如冬凛燕石知¶
愧齊竽自審咸指路以光銷盡登門而聲寢難售者價¶
重難知者聲清披沙揀金由是不媿鳥散花落於今有¶
情劉儒十行孫𢎞三道直路猶絃蠧政如埽筆海驚波¶
詞園鞠草文塲不冩於中心册苑空留於袐寶晉千里¶
國漢第一功建幢油碧啓幕蓮紅賔髙主擇韻合人同¶
<pb:KR4h0132_WYG_756-5b>¶
固不能加减陳掾亦可以喜怒桓公衣繡含香省蘭臺¶
栢赤管朝操青縑夜襞佐計相則生聚有經贊一官而¶
孤中叶籍於惟荔浦言念金昆毁冠裂帶雪泣星奔宅¶
裏之荆枝半謝嶺頭之梅蕚空繁陟岡望兄詩客之情¶
何極歸縣見姉騷人之恨猶存乃擢戎曹遂荒京令將¶
換清切以扶明聖不知者夀難言者命未謁李良之醫¶
已革曽參之病嗚呼平生世路半臂交期孫金盧米百¶
賦千詩桂林崑嶠一片一枝終以浮沉困兼險夷對臯¶
<pb:KR4h0132_WYG_756-6a>¶
壤之揺落成大老之傷悲尚冀他年或陶良夜酒筵琴¶
席燈闈月榭俱開愁别之襟並息分岐之駕短景未果¶
良辰不借竟鬰結於深衷倐淹淪於大化况南康觧榻¶
早降清光㑹稽繼組昨辱餘芳情分逾極&KR1335;哀更長三¶
十年之間難追往事五十里之外正恨殊鄉地濶山深¶
川寒樹古杳杳𤣥夜荒荒宿莾生金認石埋玉恨土寄¶
奠緘詞呼風涕雨噫戯宗尹之魂來否¶
　　為綘郡公祭宣武王尚書文(李商隱/)¶
<pb:KR4h0132_WYG_756-6b>¶
伏惟曽構髙基往脩峻址俯為明時載生竒士杜林舅¶
族本富文理楊惲外甥(集作/門)素多圗史朱檻有裕括羽¶
成美逸足輕從東之道巨背狹圗南之水匡生明習董¶
氏精專魯壁墜簡汲冢遺編坐忘流麥出記懐鉛淹中¶
莫敵稷下誰先朝有曲臺時推奥學明愽士之髙選資¶
衆儒之先覺殷周損益䕫夷禮樂既得根源盡除踳駁¶
粉闈假途(集作/道)諫署揚輝吾寧訐訕時好依違周舉上¶
章惟求主悟賈生草疏(一作/諌)豈畏人非用之則至捨之¶
<pb:KR4h0132_WYG_756-7a>¶
則歸旋領藩符俄司國計鋤革煩冗脩明課第鄙晉室¶
之鬻綀(集作陳/疑作練)小漢朝之造幣前籌未借歛笏還家再¶
北非罪三黜何嗟淮陽勁兵潁水豪族既佩新印仍推¶
舊轂杜當陽何嘗跨馬雄士(集作/武)爭推祭征虜不廢投¶
壺師人自睦夷門地古梁苑藩雄䨇旌大斾二矛重弓¶
無忌御車惟求隱者相如謝病乃慕髙風方將副帝注¶
心從時大願率周廟之奔走總漢庭之議論人之不幸¶
今也則亡荘子孰分其魍魎秦醫莫究其膏肓鴈沼波¶
<pb:KR4h0132_WYG_756-7b>¶
瀾空聞悲咽兎園臺榭祗見荒凉某獲顧尤深蒙知甚¶
蚤公昔分茅愚嘗視草於劉向論思之時賛孟舒長者¶
之號及兹出守實介親隣音徽繼好寤寐依仁嘗期異¶
日克奉清塵何言永慟屬此佳辰訃哀如昨歸轍攸遵¶
林薄莾蒼川原隱轔想諸葛之旗鼓空還舊罍念伯喈¶
之書(集作/經)籍已付何人候舘攸開丹幡遽至瞻望衛幕¶
連綿秦畤寄奠申訣纎詞冩意終阻願於親躬徒加哀¶
於殄瘁嗚呼哀哉尚饗¶
<pb:KR4h0132_WYG_756-8a>¶
　　為裴懿無私祭薛郎中文(李商隱/)¶
伏惟靈佐商宣業朝薛傳䂓門崢層搆堂嶪崇基玉生¶
藍岫芝産銅池梧髙佇鳯蓮馥停龜有美令人載稱清¶
劭訓在詩禮樂惟名教王謝標格曹劉才調清如濯熱¶
之風明若觀朝之燎靈臺委鑒虚空融和秋水望濶春¶
臺上多鄉塾棹鞅文林勵戈硯横河漢紙落烟波澤宫¶
貍首棘場楊葉箭去星慙弓逥月怯兩書上第五辟名¶
公馬卿賦雪陳琳愈風平臺竹苑淮山桂叢營分細栁¶
<pb:KR4h0132_WYG_756-8b>¶
幕染芙蓉顯備臺僚榮徙憲秩冠峩鐵勁衣明綉宻霜¶
下簡端風生落筆庭夜烏逥天秋隼疾帝念充職任於¶
諫垣依違絶想從容敢言攀檻而空留跡在削藁而不¶
見書存女史䕶衣太官供食伏奏多可分曹著績帳煖¶
錦麗闈明粉白既題柱以如田亦償金而類直漢榮出¶
牧晉議州兵亷袴歌送劉錢贈行濟南之誅巨猾揚州¶
之試諸生虎去江靜珠來岸明神豈好謙天寧秩禮蠧¶
華國之名器喪士林之模楷使為善者奪氣求仁者觧¶
<pb:KR4h0132_WYG_756-9a>¶
體已不駐於卿雲竟何窺於伏濟長洲樹古茂苑山春¶
橘稅既集茶征是親鷁渡霅而去逺鵠下亭而唳頻紫¶
塞氛興殷楹夢起帳入飛鵩牀驚鬭蟻鄭𤣥知數阮瞻¶
無鬼終自膏肓傅於骨髓嗚呼哀哉丹霄萬里建木千¶
尋坦坦清路幢幢翠隂三襲臺逥九重禁深中懸旒扆¶
下集華簮無非東箭盡是南金或扶傾作棟或望旱為¶
霖顯允明公宜膺百福夜暗神昧天長景促青女變霜¶
曦和納旭悄隋掌以銷璣慨周閑之喪騄永惟清族本¶
<pb:KR4h0132_WYG_756-9b>¶
富才人有弟則陸無兄不荀原鴒奕奕沼雁馴馴珩竒¶
動楚璧貴傾秦永矣彼蒼胡然人事但續椿夀徒髙鶴¶
位摧壓光價掩淪聲味潁不濁而殄灌宗淮未絶而傾¶
王氏某甲因承中外獲奉恩知通孔李道徳之舊兼盧¶
劉姻戚之私鑄顔有契全趙為期靜龍門之風水剷羊¶
腸之嶮巇空欲銘恩何酬樹徳庇孤根於髙援許嘉姻¶
於弱植將歡宋子俄放湘南綬黄楚徼鬚白昭潭歸止¶
未卜棄余是甘許靖之悲方極王粲之憂不堪猶辱重¶
<pb:KR4h0132_WYG_756-10a>¶
言將敦故約玉無改行金不如諾朂大義於幽沉軫遐¶
心於漂泊使者尚在凶書已來雁足空逺魚腸不逥淚¶
和峽雨哭振巴雷孰澆枯鮒誰爇寒灰今則言去郴江¶
當移灃浦稍脫疑網猶罹罪罟念申慟以無期豈沉冤¶
之可吐嗚呼哀哉執紼路阻佳城望賖凌空乏翼上漢¶
無槎尚期他日式反中華認楊公之石馬撫周苞之辟¶
邪况良冶規存遺經業在臧孫有後魏萬必大敢期陋¶
質終托餘光韋平之紹續無望秦晉之婚姻豈忘絮酒¶
<pb:KR4h0132_WYG_756-10b>¶
無㡬生芻是將辭多失次涕數無行翼桂旌之不逺降¶
蘭佩之餘芳嗚呼哀哉尚饗¶
　¶
　¶
　¶
　¶
　¶
　文章辨體彚選巻七百五十六¶
#+PROPERTY: JUAN 卷七百五十六
<pb:KR4h0132_WYG_756-11a>¶
欽定四庫全書¶
　文章辨體彚選巻七百五十六¶
　　　　　　　　　　　　明　賀復徴　編¶
祭文八(以下韻文/)¶
　　為王司馬祭妻父文(唐張九齡/)¶
維年月朔日謹具少牢清酌之奠祭於故某公府君之¶
靈惟公聮華公族振景天朝昔也時來則地分茅土今¶
也福過則海變桑田豈惟魑魅之憂方為螻蟻之患嗚¶
<pb:KR4h0132_WYG_756-11b>¶
呼哀哉始更榮盛蚤睦嘉姻謬入郄公之選嘗荷戴侯¶
之遇情契濶而彌積義流離而益固公之謫宦某又犯¶
時永矣去國賁然來思雖窮途之至此幸隣境之在兹¶
所忌者法豈忘於私聞柝聲而宻邇畏簡書而間之然¶
猶風煙可冀翰墨無輟心已運於虚舟跡尚濡於涸轍¶
驟寒暑之徂謝紛吉凶之逥穴京兆之使忽追廣陵之¶
音遽絶嗚呼哀哉平生多感自傷千里之心已矣長辭¶
徒發九泉之歎計疇昔之光寵痛淪亡於旅竄嘗許恤¶
<pb:KR4h0132_WYG_756-12a>¶
人之孤况霑愛子之半謹因遣奠昭告明靈心不可巻¶
徳以為馨匪羞是薦惟愧是聽遣行人於信宿空泫目¶
於郊埛嗚呼哀哉尚饗¶
　　為竇氏小師祭璿和尚文(李白/)¶
年月日某謹以齋蔬之奠敢昭告於和尚之靈伏惟和¶
尚降靈自天依化游世角立獨出嶷然生知鳯凰開九¶
苞之翼豫章横萬頃之陂始傳燈而納照因落髪以從¶
師邁龍象以蹴踏為天人之羽儀紹釋風於西域逥佛¶
<pb:KR4h0132_WYG_756-12b>¶
日於東維若大塊之噫氣鼓和風而一吹熱惱清灑道¶
芽榮滋走呉楚以宗仰將掃地而歸之嗚呼來無所從¶
去復何適水還火歸蕭散本宅寶舟輟棹禪月掩魄痛¶
一往而無蹤愴䨇林之變白某蚤承訓誨偏荷恩慈忝¶
飡風於法侣旋落隂於禪枝號無輟響泣有餘悲手撰¶
茗藥精誠嚴思冀神道之昭格庶明靈而饗之¶
　　祭田横墓文(韓愈/)¶
貞元十一年九月愈如東京道出田横墓下感横義髙¶
<pb:KR4h0132_WYG_756-13a>¶
能得士因取酒以祭為文而弔之其辭曰事有曠百世¶
而相感者余不自知其何心非今世之所稀孰為使余¶
歔欷而不可禁余既愽觀乎天下曷有庶㡬乎夫子之¶
所為死者不復生嗟余去此其從誰當秦氏之敗亂得¶
一士而可王何五百人之擾擾而不能脫夫子於劒鋩¶
抑所寶之非賢亦天命之有常昔闕里之多士孔聖亦¶
云其遑遑茍余行之不迷雖顛沛其何傷自古死者非¶
一夫子至今有耿光跽陳辭而薦酒魂彷彿而來享¶
<pb:KR4h0132_WYG_756-13b>¶
　　祭崔簡神柩歸上都文(桞宗元/)¶
嘻乎崔公之柩嘻乎崔公楚之南其土不可以室或坋¶
而頽或确而崒隂流泄漏瀐沒渝溢碩䑕大蟻傍穿側¶
出虧疎脆薄久乃自窒不如君之郷式堅且宻嘻乎崔¶
公楚之南其鬼不可與友躁戾佻險睒眒欺茍脞賤暗¶
曶輕嚚妄走不思已類好是羣醜不如君之郷式和且¶
偶日月甚良子姓甚勤具是舟轝寧君之神去爾夷方¶
返爾故隣奕奕其歸宜樂且欣君死而還我生而留逺矣¶
<pb:KR4h0132_WYG_756-14a>¶
殊世曷從之游酬觴於座與涕俱流¶
　　祭河南李少尹文(沈亞之/)¶
維長慶四年五月十七日福建等州團練副使沈亞之¶
謹遣部吏李權奉酒殽之奠敬祭於故河南少尹李公¶
之靈夫哲智之逹塞兮繫其時之難通故孔子厄而周¶
公隆管遇齊而卒業賈遭漢而不終嗚呼哀哉古昔所¶
思所思維時謨不我進綱不我維民不得濟道安得施¶
雖富且貴夫何用為夫子之道沒矣今將遺誰巻清明¶
<pb:KR4h0132_WYG_756-14b>¶
之特逹歸壤厦而藏之哀哉尚饗¶
　　祭長安楊郎中文(吕温/)¶
年月日謹以云云之奠祭於宗尹郎中之靈昔荘南華¶
之言物故則曰如巨室之偃歸人陶真白之語𤣥機則¶
曰雖頑仙不如才鬼邈矣髙論皭然深㫖有感斯文屬¶
在之子黄河九曲泰華三峰陽亭之右隂晉之東泱漭¶
佳氣肹蠁孤風生民之秀惟子之宗既懼四知亦畏三¶
惑昔佐赤符實毗皇極坦蕩王道昭宣帝則丹青不朽¶
<pb:KR4h0132_WYG_756-15a>¶
琬琰是刻狀日具東侔辰在北子之伯仲不忝前人粉¶
飾賢路抑揚薦紳雲間日下國華席珍排龍掩陸突鶴¶
摧荀卓爾風標朗然流品妍若春輝烈如冬凛燕石知¶
愧齊竽自審咸指路以光銷盡登門而聲寢難售者價¶
重難知者聲清披沙揀金由是不媿鳥散花落於今有¶
情劉儒十行孫𢎞三道直路猶絃蠧政如埽筆海驚波¶
詞園鞠草文塲不冩於中心册苑空留於袐寶晉千里¶
國漢第一功建幢油碧啓幕蓮紅賔髙主擇韻合人同¶
<pb:KR4h0132_WYG_756-15b>¶
固不能加减陳掾亦可以喜怒桓公衣繡含香省蘭臺¶
栢赤管朝操青縑夜襞佐計相則生聚有經贊一官而¶
孤中叶籍於惟荔浦言念金昆毁冠裂帶雪泣星奔宅¶
裏之荆枝半謝嶺頭之梅蕚空繁陟岡望兄詩客之情¶
何極歸縣見姉騷人之恨猶存乃擢戎曹遂荒京令將¶
換清切以扶明聖不知者夀難言者命未謁李良之醫¶
已革曽參之病嗚呼平生世路半臂交期孫金盧米百¶
賦千詩桂林崑嶠一片一枝終以浮沉困兼險夷對臯¶
<pb:KR4h0132_WYG_756-16a>¶
壤之揺落成大老之傷悲尚冀他年或陶良夜酒筵琴¶
席燈闈月榭俱開愁别之襟並息分岐之駕短景未果¶
良辰不借竟鬰結於深衷倐淹淪於大化况南康觧榻¶
早降清光㑹稽繼組昨辱餘芳情分逾極&KR1335;哀更長三¶
十年之間難追往事五十里之外正恨殊鄉地濶山深¶
川寒樹古杳杳𤣥夜荒荒宿莾生金認石埋玉恨土寄¶
奠緘詞呼風涕雨噫戯宗尹之魂來否¶
　　為綘郡公祭宣武王尚書文(李商隱/)¶
<pb:KR4h0132_WYG_756-16b>¶
伏惟曽構髙基往脩峻址俯為明時載生竒士杜林舅¶
族本富文理楊惲外甥(集作/門)素多圗史朱檻有裕括羽¶
成美逸足輕從東之道巨背狹圗南之水匡生明習董¶
氏精專魯壁墜簡汲冢遺編坐忘流麥出記懐鉛淹中¶
莫敵稷下誰先朝有曲臺時推奥學明愽士之髙選資¶
衆儒之先覺殷周損益䕫夷禮樂既得根源盡除踳駁¶
粉闈假途(集作/道)諫署揚輝吾寧訐訕時好依違周舉上¶
章惟求主悟賈生草疏(一作/諌)豈畏人非用之則至捨之¶
<pb:KR4h0132_WYG_756-17a>¶
則歸旋領藩符俄司國計鋤革煩冗脩明課第鄙晉室¶
之鬻綀(集作陳/疑作練)小漢朝之造幣前籌未借歛笏還家再¶
北非罪三黜何嗟淮陽勁兵潁水豪族既佩新印仍推¶
舊轂杜當陽何嘗跨馬雄士(集作/武)爭推祭征虜不廢投¶
壺師人自睦夷門地古梁苑藩雄䨇旌大斾二矛重弓¶
無忌御車惟求隱者相如謝病乃慕髙風方將副帝注¶
心從時大願率周廟之奔走總漢庭之議論人之不幸¶
今也則亡荘子孰分其魍魎秦醫莫究其膏肓鴈沼波¶
<pb:KR4h0132_WYG_756-17b>¶
瀾空聞悲咽兎園臺榭祗見荒凉某獲顧尤深蒙知甚¶
蚤公昔分茅愚嘗視草於劉向論思之時賛孟舒長者¶
之號及兹出守實介親隣音徽繼好寤寐依仁嘗期異¶
日克奉清塵何言永慟屬此佳辰訃哀如昨歸轍攸遵¶
林薄莾蒼川原隱轔想諸葛之旗鼓空還舊罍念伯喈¶
之書(集作/經)籍已付何人候舘攸開丹幡遽至瞻望衛幕¶
連綿秦畤寄奠申訣纎詞冩意終阻願於親躬徒加哀¶
於殄瘁嗚呼哀哉尚饗¶
<pb:KR4h0132_WYG_756-18a>¶
　　為裴懿無私祭薛郎中文(李商隱/)¶
伏惟靈佐商宣業朝薛傳䂓門崢層搆堂嶪崇基玉生¶
藍岫芝産銅池梧髙佇鳯蓮馥停龜有美令人載稱清¶
劭訓在詩禮樂惟名教王謝標格曹劉才調清如濯熱¶
之風明若觀朝之燎靈臺委鑒虚空融和秋水望濶春¶
臺上多鄉塾棹鞅文林勵戈硯横河漢紙落烟波澤宫¶
貍首棘場楊葉箭去星慙弓逥月怯兩書上第五辟名¶
公馬卿賦雪陳琳愈風平臺竹苑淮山桂叢營分細栁¶
<pb:KR4h0132_WYG_756-18b>¶
幕染芙蓉顯備臺僚榮徙憲秩冠峩鐵勁衣明綉宻霜¶
下簡端風生落筆庭夜烏逥天秋隼疾帝念充職任於¶
諫垣依違絶想從容敢言攀檻而空留跡在削藁而不¶
見書存女史䕶衣太官供食伏奏多可分曹著績帳煖¶
錦麗闈明粉白既題柱以如田亦償金而類直漢榮出¶
牧晉議州兵亷袴歌送劉錢贈行濟南之誅巨猾揚州¶
之試諸生虎去江靜珠來岸明神豈好謙天寧秩禮蠧¶
華國之名器喪士林之模楷使為善者奪氣求仁者觧¶
<pb:KR4h0132_WYG_756-19a>¶
體已不駐於卿雲竟何窺於伏濟長洲樹古茂苑山春¶
橘稅既集茶征是親鷁渡霅而去逺鵠下亭而唳頻紫¶
塞氛興殷楹夢起帳入飛鵩牀驚鬭蟻鄭𤣥知數阮瞻¶
無鬼終自膏肓傅於骨髓嗚呼哀哉丹霄萬里建木千¶
尋坦坦清路幢幢翠隂三襲臺逥九重禁深中懸旒扆¶
下集華簮無非東箭盡是南金或扶傾作棟或望旱為¶
霖顯允明公宜膺百福夜暗神昧天長景促青女變霜¶
曦和納旭悄隋掌以銷璣慨周閑之喪騄永惟清族本¶
<pb:KR4h0132_WYG_756-19b>¶
富才人有弟則陸無兄不荀原鴒奕奕沼雁馴馴珩竒¶
動楚璧貴傾秦永矣彼蒼胡然人事但續椿夀徒髙鶴¶
位摧壓光價掩淪聲味潁不濁而殄灌宗淮未絶而傾¶
王氏某甲因承中外獲奉恩知通孔李道徳之舊兼盧¶
劉姻戚之私鑄顔有契全趙為期靜龍門之風水剷羊¶
腸之嶮巇空欲銘恩何酬樹徳庇孤根於髙援許嘉姻¶
於弱植將歡宋子俄放湘南綬黄楚徼鬚白昭潭歸止¶
未卜棄余是甘許靖之悲方極王粲之憂不堪猶辱重¶
<pb:KR4h0132_WYG_756-20a>¶
言將敦故約玉無改行金不如諾朂大義於幽沉軫遐¶
心於漂泊使者尚在凶書已來雁足空逺魚腸不逥淚¶
和峽雨哭振巴雷孰澆枯鮒誰爇寒灰今則言去郴江¶
當移灃浦稍脫疑網猶罹罪罟念申慟以無期豈沉冤¶
之可吐嗚呼哀哉執紼路阻佳城望賖凌空乏翼上漢¶
無槎尚期他日式反中華認楊公之石馬撫周苞之辟¶
邪况良冶規存遺經業在臧孫有後魏萬必大敢期陋¶
質終托餘光韋平之紹續無望秦晉之婚姻豈忘絮酒¶
<pb:KR4h0132_WYG_756-20b>¶
無㡬生芻是將辭多失次涕數無行翼桂旌之不逺降¶
蘭佩之餘芳嗚呼哀哉尚饗¶
　¶
　¶
　¶
　¶
　¶
　文章辨體彚選巻七百五十六¶
