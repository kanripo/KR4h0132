# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:46.678908
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷七百十
<pb:KR4h0132_WYG_710-1a>¶
欽定四庫全書¶
　文章辨體彚選巻七百十¶
　　　　　　　　　　　　明　賀復徴　編¶
墓誌銘十三¶
　　虞部郎中戚公墓誌銘(宋曽鞏/)¶
余觀三王所以教天下之士而至於節文之者知士之¶
出於其時者皆世其道德蓋有以然也去三王千數百¶
年之間教化既已壊士之學行世其家若漢之楊氏袁¶
<pb:KR4h0132_WYG_710-1b>¶
氏陳氏唐之栁氏其操義風概有以厲天下矯異世否¶
邪以余所聞若宋之戚氏其事可以次序焉公其家子¶
也叙曰公宋之楚丘人大父諱同文唐天祐元年生厯¶
五代入宋皆不仕以文學行義為學者師殁其徒相與¶
號為正素先生後以子貴贈兵部侍郎考諱綸事太宗¶
真宗以賢能為樞宻直學士與其兄職方郎中維以犮¶
孝聞祥符天禧之間學士以論天書絀而郎中蓋亦舉¶
賢才不就以為曹國公翊善不合去蓋其父子兄弟之¶
<pb:KR4h0132_WYG_710-2a>¶
出處如此學士後以子貴贈司徒公諱舜臣字世佐司¶
徒之少子也恭謹恂恂舉措必以禮擇然後出言與其¶
兄某官舜賔某官舜舉復以友愛能帥其家有先人之¶
法度聞自天祐至今百有五十餘年天下六易士之名¶
一能守一善或身不終或至子孫而失者多矣而戚氏¶
之世徳獨久如此何其盛也然世之談者方多人之囂¶
子憸孫隆名極位世世茍得者以為能守其業是本何¶
理哉公少以廕補将作監主簿然三十猶在司徒之側¶
<pb:KR4h0132_WYG_710-2b>¶
司徒終而貧乃出監雍丘税又監衢州酒遷知紓州太¶
湖縣兼提舉茶塲治有恵愛民乞留詔從之復三年乃¶
得代獻詩言賦茶之苛歳用萬數願棄勿採以感動當¶
世歸監在京鹽院言鹽之利宜通商聽之出通川泗州¶
能使轉運使不能以暴歛侵其民而民之飬其父者得¶
以其義貰死又通判濮州當王則反於貝濮民相驚且¶
亂公斬一人揺濮中者驚乃止已而提㸃刑獄以為功¶
得改官公不自言轉知撫州其治大方務除苛去煩州¶
<pb:KR4h0132_WYG_710-3a>¶
之詭祠有大帝號者祠至百餘所公悉除之民大化服¶
徙知南安軍至未及有所施為而公葢巳病矣以皇祐¶
四年六月七日卒於官年五十有七自主簿凡十一遷¶
其官至尚書虞部郎中公濮州之歸也以其屬與公之¶
配陳氏凡十三喪𦵏宋之北原皇祐六年正月八日公¶
之子師道遂以公從陳氏𦵏戚氏者衛之大夫孫文子¶
食於河上之邑曰戚為姬姓之後至後世食其所食邑¶
而更自别曰戚氏漢有以郎從髙祖封臨轅侯者曰戚¶
<pb:KR4h0132_WYG_710-3b>¶
鰓鰓侯四世而失梁有以三禮為博士入陳卒者曰戚¶
衮衮稱吳郡鹽官人侍郎之曾祖曰逺祖曰琮父曰圭¶
其譜曰琮自長豊之歳材徙居楚丘故今為楚丘人此¶
戚氏之先後可見者也觀公之守其業者可以知其厚¶
矣然人亦少有能愛之者蓋世之為聰明立聲威者荒¶
諼悖冐無不遇於世至恭讓質直不馳驟而遇困蹷者¶
獨不可稱數余甚異焉夫赴時趍務則材者固亦重矣¶
而立人成俗則潔身積行豈可輕也哉然時之取捨若¶
<pb:KR4h0132_WYG_710-4a>¶
此亦其不幸不遇處之各適其理也銘曰¶
隆隆戚族自姬出臨轅鹽官輝名實侍郎家梁自祖琮¶
違世恬幽樹儒術司徒郎中藝且賢詆符䋲公事魁崛¶
恂恂南安得家規莊容毖辭若遵律盛哉世徽後宜聞¶
刻銘方珉告幽室¶
　　都官員外郎胥君墓誌銘(曾鞏/)¶
君姓胥氏諱元衡字平叔長沙人皇考諱某王考諱某¶
王考贈尚書工部郎中考為翰林學士尚書工部郎中¶
<pb:KR4h0132_WYG_710-4b>¶
贈尚書吏部侍郎君少以䕃為将作監主簿六遷為殿¶
中丞賜緋魚袋鎻㕔應進士舉得出身又三遷為尚書¶
都官員外郎厯監在京染院内衣庫皮角庫簽書河南¶
府判官公事通判湖又通判海州治平三年四月壬寅¶
以疾卒於泗州其年八月庚寅塟於許州陽翟縣三封¶
原翰林君之塋初娶李氏太子少傅若谷之女再娶韓¶
氏封成安縣君尚書刑部員外郎知制誥綜之女子男¶
二人曰茂諶太廟室長次尚幼女二人長蚤天君少孤¶
<pb:KR4h0132_WYG_710-5a>¶
能自奮厲力學問工為文章又謹畏潔廉慕善而不自¶
放居官雖小法未嘗不慎而不為察察於人有所能容¶
其大意如此故所至士大夫愛其修而百姓歸其恕其¶
在染院二年雖尚少已有能名乃為判官通判而能益¶
顯蓋所試者将大豈可勝數哉始大臣薦其文章宜在¶
舘閣近臣人薦其修潔宜任御史朝廷方嚮用之以為¶
江西轉運判官命始下而君蓋已死矣死時年三十有¶
九聞其喪者識與不識皆哀之蓋天聖之間翰林君方¶
<pb:KR4h0132_WYG_710-5b>¶
處顯好収奨天下之士而名能知人士之出於其時有¶
盛名於天下者多翰林君發之及其後君既壯大所與¶
逰士大夫亦皆一時之儁然自天聖至今纔四十年翰¶
林君之門下士多至大官富貴尊寵君所與逰士大夫¶
亦多重於時而翰林君棄賔客已久君又蚤世獨翰林¶
君之夫人建康郡太君刁氏年七十與君之拏覉於閭¶
巷君之喪合衆人之賻乃克葬其盛衰之際如此固所¶
謂命者非邪君之塟秘閣校理裴煜以茂諶之疏來請¶
<pb:KR4h0132_WYG_710-6a>¶
銘予與君皆嘉祜二年進士故不得辭銘曰¶
維艱而勩以敏其繼維平而畏以篤其義考已無違在¶
人有賜我志之良孰曰非遂我材之尤孰曰非試不中¶
其期不擴其施有命則然其又何悲尚告後世知者之辭¶
　　殿中丞監揚州稅徐君墓誌銘(曽鞏/)¶
唐之亡強者分其地為國以十數楊行宻有淮南稱呉¶
海州人徐温為呉將有功行宻死三子相次立温用事¶
貴顯温死其養子知誥遂代楊氏盡有江淮之地稱唐¶
<pb:KR4h0132_WYG_710-6b>¶
去温所與為姓名者姓李氏名昪温已子知諫事昪為¶
將死昪追以為中書令臨淄王知諫子遜事昪子璟為¶
中書侍郎上饒郡公遜子徐君事璟子煜為其秘書郎¶
賜緋魚袋宋既受命平天下俘李氏以歸徐君亦隨之¶
京師得為太常寺太祝不樂棄官歸江南乆之為殿中¶
丞監揚州稅以死子天錫為秘書丞亦死女四人其第¶
二女與季皆稼吕氏徐君死祥符間後四十餘年嫁吕¶
氏女有子倚始葬徐君與徐君之母李氏妻陸氏扵揚¶
<pb:KR4h0132_WYG_710-7a>¶
州之某原方徐氏之先與楊氏俱起東南收其土地而¶
有之遭行宻子弱徐氏實任其國至昪遂代呉而徐氏¶
子孫亦皆據士民之上有王公之勢於其一時富貴之¶
際豈非盛哉百年之後其世凌遲至扵徐君遂死而無¶
以葬葬扵異姓之孫盛衰之變何其速也然自前世無¶
不皆若此富貴之不可以乆恃亦何必異也而世之不¶
安其命者方枉義挈挈以覬幸其偶得之者又惴惴恐¶
失之是真可以常處也哉初東南之地既入扵有司天¶
<pb:KR4h0132_WYG_710-7b>¶
子憐士民許皆復田其故所有地徐君之地為尤多多¶
不取有冐徐君之地以賣之者亦不問是以其貧甚而¶
徐君獨自得徐君諱元榆字僊材好學善属文吏部賈¶
黄中嘗試其書判曰元白不足多也尤能詩詩數百篇¶
號南歸集大抵多慨其不得志徐君之所以自見也稼¶
吕氏女之夫名某憐徐君之死無以葬死以属其子倚¶
倚貧甚能自力卒葬徐君而就其父志銘曰¶
富吾不爭可謂既好之貧吾不懟可謂又安之諧歸此¶
<pb:KR4h0132_WYG_710-8a>¶
土女子之為永昭厥聲維此銘詩¶
　　戚元魯墓誌銘(曽鞏/)¶
戚氏宋人為宋之世家當五代之際有抗志不仕以德¶
行化其鄉里逺近學者皆歸之者曰同文號正素先生¶
贈尚書兵部侍郎有子當太宗真宗時為名臣以論事¶
激切至今傳之者曰綸為樞宻直學士贈太尉有子恭¶
謹恂恂不妄言動能守其家法葬宋之北原予為之誌¶
其墓者曰舜臣為尚書虞部郎中元魯其子也名師道¶
<pb:KR4h0132_WYG_710-8b>¶
字元魯為人孝友忠信質厚而氣和好學不倦能似其¶
先人者也葢自五代至今百有六十餘年矣戚氏傳緒¶
寖逺雖其位不大而行應禮義世世不絶如此故余以¶
謂宋之世家也元魯自少有大志聰明敏逹好論當世¶
事能通其得失其好惡有異於流俗故一時與之逰者¶
多天下聞之皆以謂元魯之扵學行進而未止意其且¶
壽必能成其材不有見扵當世必有見扵後孰謂不幸¶
而今死矣故其死也無逺近親踈凡知其為人者皆為¶
<pb:KR4h0132_WYG_710-9a>¶
之悲而至今言者尚為之慨然也元魯初以父任為建¶
州崇安縣尉不至以進士中其科為亳州永成縣主簿¶
以親嫌為楚州山陽縣主簿嘉祐六年三月二十九日¶
以疾卒扵官年三十有五娶陳氏内殿承制習之女再¶
娶王氏參知政事文憲公堯臣之女有子一人皆先元¶
魯死而元魯盖無兄弟嗚呼天之報施扵斯人如此何¶
也元魯且死時屬其僚趙師陟乞銘扵予師陟以書來¶
告余悲元魯不得就其志而欲因予文以見扵後故不¶
<pb:KR4h0132_WYG_710-9b>¶
得辭也以熈寧元年某月某甲子葬元魯扵其父之墓¶
側以其配陳氏王氏祔將葬其從兄遵道以狀來速銘¶
銘曰¶
行足以象其先人材足以施於世用而於元魯未見其¶
止也生既不得就其志死又無以傳其緒曷以告哀納¶
銘於墓¶
　¶
　文章辨體彚選巻七百十¶
