# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:32.639220
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三百八十
<pb:KR4h0132_WYG_380-1a>¶
欽定四庫全書¶
　文章辨體彚選巻三百八十¶
　　　　　　　　　　　　明　賀復徵　編¶
募縁䟽二(律體/)¶
　　修天竺寺䟽(明李維楨/)¶
杭州天竺寺地接卧龍嶺標靈鷲晉慧理肇開勝蹟隋¶
真觀崇搆精藍三天竺山勢飛來攬擷江湖秀色九里¶
松風聲吹向宣揚滄海濤音殿髙百尺琉璃簷楹栖日¶
<pb:KR4h0132_WYG_380-1b>¶
臺甃幾重碧玉香火蒸雲嵗嵗年年風風雨雨鼠将竄¶
瓦鴿已巢旛繡柱雕梁䝉緑蘚淄塵之涴銖衣寳座褪¶
金精珠澤之光王孫士女失具瞻長者宰官難坐視何¶
必捨王珣之宅但須斷白傅之葷願他心即是我心破¶
慳入道看佛面亦看僧面隨意結縁散有限財為無量¶
福修今世果作後生因繚繞紺園東寺竹連西寺竹嵯¶
峩琳宇上方鐘和下方鐘皈依丈六身憫守財虜入阿¶
鼻獄超脱大千界同散花女升兠率天¶
<pb:KR4h0132_WYG_380-2a>¶
　　讀包儀甫峩眉山沿途建庵百所募縁䟽(馮夢楨/)¶
真丹三大道場我眉僻在西徼水有瞿塘灧澦之險陸¶
則梁楚䟦涉之艱四事蕭然五千餘里包君鴻逵徳門¶
令器佛舉選鋒於濁惡時發廣大願欲自遵麓遡之舍¶
舟五千里間置庵百所或食或宿淄白如歸一往一來¶
聖凡普接出門即是兠羅綿世界舉足便履不思議道¶
場誓慿願王徧咨同志欲得百人為一領袖于一領袖¶
又分十支嵗集萬金十年為滿如綱統目識果慎因事¶
<pb:KR4h0132_WYG_380-2b>¶
同愚父之移山志切帝女之填海虗空有盡頂踵可捐¶
雖下凡驚怖猶河漢以無窮而諸佛讃揚出廣長於歴¶
刼萬厯甲辰秋九月晦日真實居士合十讃於浯溪道¶
中¶
　　募米普陀飯僧䟽(鄒廸光/)¶
一刹湧波心割龍宫而立鹿苑萬僧棲海面借蜃氣以¶
䕶鷄園白浪彌空但見百川㑹壑綠疇無地何來一粒¶
登場即看毛道衆生夫誰知法喜為食縱有觀音大士¶
<pb:KR4h0132_WYG_380-3a>¶
豈能令禪悦當餐鷗社鳬荘未有人烟供餺飥蛟㕔魚¶
廨不聞香積置伊蒲必吸水而充腸徒葬長鯨之腹假¶
搏砂而作飯難迯餓鬼之殃分積倉箱施餘饘粥大而¶
巨艑浮天至盛千人萬人之糧小則餘星傍岸來集十¶
家五家之粟澤與尾閭不竭福同溟渤無涯偈曰建像¶
建殿塔設幢設旛蓋廣施僧迦黎瓶鉢及鞋帽修橋便¶
通渉與一切道路種種是檀施而其徳有盡惟此飯僧¶
事功徳獨無壊功徳無壊者道法亦無壊凡我學佛子¶
<pb:KR4h0132_WYG_380-3b>¶
莫作小果論¶
　　修建寳芝庵殿宇䟽(鄒廸光/)¶
天神獻瑞不分淨域塵區佛力呈祥要必因人集事蕭¶
蕭茅宇寄托河壖&KR0177;&KR0177;寳芝叢生階磩一莖可當竪指¶
五色乃是毫光昔者衆志躍如袈裟地徧布黄金今日¶
羣心灰矣菩提場任凋碧瓦重門上蓮心不吐時時里¶
犬奔來四壁間蒿草㣲扶夜夜隣燈照入兩三法座龍¶
象銜苔一二闍黎團瓢委地庵僧成黙者奉瞿曇不㢮¶
<pb:KR4h0132_WYG_380-4a>¶
禮足䕶薄梵長如救頭念滄海桑田雖繇天運思填河¶
移岳亦屬人能欲修此垂頽将舉其未有非嫌缺陷謂¶
隨廢隨修是亦薰修修道意豈羨饒多謂日增日益乃¶
為增上上人心廣宅良田寸尺難携丘墓金襦玉匣絲¶
毫何補枯骸不如貽赤仄於空門即一錢非芥子福不¶
唐捐輸朱提於法苑雖半兩亦恒沙功無朽壊偈曰六¶
度波羅宻檀波羅宻最此義何以故能破慳悋識慳心¶
復生貪是種惡久聚若人破慳貪為下福田子不見施¶
<pb:KR4h0132_WYG_380-4b>¶
勒果疾得成佛道¶
　　普徳寺修造禪堂浴堂齋僧總䟽(湯賔尹/)¶
證佛者必即心是佛出家者賴到處為家故接衆法門¶
實因縁大事矧兹都㑹之地萬衆所趨凡彼空鉢而來¶
誰為活計一二大寺據吾所知住家兒無千無萬名特¶
著於祝𨤲禪和子一去一來教不勤於應接至于零庵¶
剰刹豈堪主席叢林聚寳門外有普徳寺者建自成化¶
正統隣於天界報恩當東南名勝之區實往來禪聚之¶
<pb:KR4h0132_WYG_380-5a>¶
窟最初傑特長眉尊者爭傳親見佛來末後凌夷大耳¶
沙彌自謂久辭祖矣縁行逰者不一其族兼主事者莫¶
得其人食口難謀謗論易起以故講壇十興九廢僅如¶
告朔之羊衲子東竄西亡幾似䘮家之狗人天淚墮佛¶
祖心灰所幸無窮運公來自西蜀平生刻苦於道諸方¶
信服其誠數年以來衆共擁登華座俄項之㑹瞥然大¶
振剛宗以至五百比丘一時齊赴三千弟子空國咸臨¶
而嵗時乆老之禪堂十一僅存夫堵壁似此時交攻風¶
<pb:KR4h0132_WYG_380-5b>¶
雨尚借蒲蕭若一旦盡覆窠巢誰完鷇鴿乃有徽人某¶
者混迹黄冠依心淨業素封之槖盡耗擲於布施願力¶
所盟思圓滿於普徳擬鷲嶺之再拭蘄鴛瓦之一新然¶
猶以資食饒則佛事饒且念以佛土淨則身土淨更結¶
千家之供不孤一鉢一盂還開八觧之池遍洗諸塵諸¶
垢如斯勝利須假多仁老道人寸寸熱腸諸天作證善¶
知識人人功行佛果同登自我來斯正值中興之運深¶
惟緜力難稱外䕶之臣無可以當錢刀獨捐口筆聊與¶
<pb:KR4h0132_WYG_380-6a>¶
之同鼔舞助發慈悲¶
　　幻蟄上人䕶闗短䟽(黄汝亨/)¶
雲居喬上人舊號古松兹更幻蟄受律蓮池大士閉闗¶
岣嶁山房夫遣動求靜即非真寂之宗而息影就隂斯¶
亦戒定之法逸防猿馬妙用龍蛇但三年聚糧一力難¶
辦我輩數與往還忍不共相持䕶随心作供結信成縁¶
若許而不與願勿虚開¶
　　募結淨廬䟽(韓敬/)¶
<pb:KR4h0132_WYG_380-6b>¶
西湖玉姬者彤管文人綺羅髙士青蓮出淖濯報太華¶
峰巔朱霞在空映彩赤城雲外曹大家之續史衛夫人¶
之善書一束蘭心嘗傍氷□雪谷五枝澄派能參露柱¶
風旛偶欲裵漿遂騎秦鳳春山不盡長齋繡佛之前秋¶
雨獨箋花雨鬘持之室蝶鄉夢覺已悟三生鴛譜名消¶
方超八界明星作袜不著畱仙之裙金縷如銖欲試逺¶
遊之履因陳情於将女獲堅志於買山百尺樓頭惟見¶
碧天無際千株桃下慿教玉洞長闗鬚眉豈必宗雷閨¶
<pb:KR4h0132_WYG_380-7a>¶
閤自有邢尹袈裟罩處擬邀靈照之車釵釧聴來不在¶
羊權之宅先營繕築更輕金湯㕁嘉賔之勝事可㝷魚¶
𤣥機之往蹟非比必使孤山雪後加倍精神且合西子¶
奩中洗空粉黛結廬雖在人境入山唯恐不深既許參¶
景中之禪慎莫猜折後之栁所願西池舊侶南岳新盟¶
共掃癡慳樂觀縁起庶幾瓊花落後猶藉明茵飛絮粘¶
來仍歸淨土團焦如笠便同毛女之壇松栢為膏易換¶
金仙之骨無虚佳話不日成之¶
<pb:KR4h0132_WYG_380-7b>¶
　　圓通庵募縁䟽(鍾惺/)¶
夫多藏寡與病坐慳癡廣勸博祈道惟堅苦然有善知¶
識無愛髪膚何待沿門持鉢乃大比丘詎辭心力務求¶
遍地成金離之俱傷合則雙美機難兩遇事必相須圓¶
通庵者去鎮二里許村而近市僧多雜俗宗僧性慧始¶
事剃披遽勤拮据感龍象之泣冀信者之哀茍能開大¶
歡喜之途終當獲不退轉之效在募者小或丈室大至¶
須彌何分廣狹在施者多而太倉少雖粒米豈有缺圓¶
<pb:KR4h0132_WYG_380-8a>¶
以兹堅苦之忱破彼慳癡之性念惟各盡功則同歸謹¶
䟽¶
　¶
　¶
　¶
　¶
　¶
　¶
<pb:KR4h0132_WYG_380-8b>¶
　¶
　¶
　¶
　¶
　¶
　¶
　¶
　文章辨體彚選巻三百八十¶
