# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.242171
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷八
<pb:KR4h0132_WYG_008-1a>¶
欽定四庫全書¶
　文章辨體彚選卷八¶
　　　　　　　　　　　　明　賀復徴　編¶
詔八¶
　　宋太祖置賢良方正詔¶
先所置賢良方正能直言極諫經學優深可為師法詳¶
言吏理逹於教化等三科而自曩及今未有應者得非¶
抱倜儻者耻肩於常調懐讜直者難効於有司必欲興¶
<pb:KR4h0132_WYG_008-1b>¶
自朕躬乎繼今不限内外職官前資見任布衣黄衣許¶
詣閣門投牒自薦朕當親試焉¶
　　仁宗取士詔¶
儒者通天地人之理明古今治亂之原可謂博矣然學¶
者不得騁其說而有司務先聲病章句以拘牽之則吾¶
豪雋竒偉之士何以奮焉士以純明朴茂之美而無斆¶
學飬成之法使與不肖並進則夫懿徳敏行何以見焉¶
此取士之甚敝而學者自以為患夫遇人以薄者不可¶
<pb:KR4h0132_WYG_008-2a>¶
責其厚也今朕建學興善以尊子大夫之行更制革敝¶
以盡學者之才有司其務嚴訓導精察舉以稱朕意學¶
者進徳修業無失其時¶
　　神宗諭羣臣詔¶
朕毎思祖宗百戰得天下今州郡付之庸人常切痛心¶
卿軰謂何如而得選任之要¶
　　神宗賜韓琦詔¶
河北歳比不登水溢地震方春東作民携老㓜棄舊廬¶
<pb:KR4h0132_WYG_008-2b>¶
日流徙於道中夜以興惨怛不安其經制之方聽便宜¶
從事有可以左右吾民者宜為朕撫輯而振全之毋使¶
後時以重民困¶
　　神宗始䇿舉人罷詩論賦三題詔¶
化民成俗必自庠序進賢興能抑繇貢舉而四方執經¶
藝者專於誦讀趨鄉舉者狃於文辭與古所謂三物賔¶
興九年大成亦已盭矣今下郡國&KR0008;徠雋賢其教育之¶
方課試之格令兩制兩省待制以上御史三司三館雜¶
<pb:KR4h0132_WYG_008-3a>¶
議以聞¶
　　神宗封太祖皇帝後詔(王珪/)¶
昔我藝祖皇帝之興以天發之期兵未始一血刄而卒¶
再造區夏其大謀盛烈被諸萬世而莫髙焉朕奉承聖¶
緒夙夜不敢康乃顧後之子孫寖㣲弗顯而有司未嘗¶
議封爵之文豈朕所以尊大統推親親之意哉宜令中¶
書門下考大宗之籍以屬近而行尊者一人裂土地而¶
王之使常從獻於郊廟世世勿復絶¶
<pb:KR4h0132_WYG_008-3b>¶
　　神宗允曾公亮乞免册禮詔(王珪/)¶
天子臨軒拜三公其禮舊矣今朕以上公之秩加於元¶
臣方戒有司卜日而冊授之乃援比固辭不能為朕引¶
紱廷下吁其禮何時而可復耶雖用勉從則匪朕心之¶
懌¶
　　理宗改元詔¶
春秋謂一為元謹始也朕以眇身託於萬民之上深懼¶
不徳戰戰兢兢自反而思惟日不足中外臣僚宜直言¶
<pb:KR4h0132_WYG_008-4a>¶
時政毋有所諱布告天下咸與維新¶
　　理宗追封周敦頤汝南伯張載郿伯程顥河南¶
　　　伯程頥伊陽伯朱熹徽國公並從祀孔子廟廷¶
　　　詔¶
朕惟孔子之道自孟軻後不得其傳至我朝周敦頥張¶
載程顥程頥真知實踐深探聖域千載絶學始有指歸¶
中興以來又得朱熹精思明辨表裏混融使大學論孟¶
中庸之書本末洞徹孔子之道益以大明於世朕毎觀¶
<pb:KR4h0132_WYG_008-4b>¶
五臣論註啟沃良多今視學有日其各加封爵令學官¶
列諸從祀以示崇奬之意¶
　　元英宗親祀詔¶
一歳惟四祀使人代之不能致如在之誠實所未安歳¶
必親祀以終朕身(廷臣或言祀事畢宜赦天下帝諭之/曰恩可常施赦不可屢下使殺人獲)¶
(免則死者何辜遂命/中書陳便宜事行之)¶
　¶
　文章辨體彚選卷八¶
