# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.775045
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三十九
<pb:KR4h0132_WYG_039-1a>¶
欽定四庫全書¶
　文章辨體彚選巻三十九¶
　　　　　　　　　　　　明　賀復徴　編¶
祝文八(上梁文/)¶
　　景靈宫修葢英宗皇帝神御殿上梁文(宋王安石/)¶
兒郎偉天都左界帝室中經誕維僊聖之祠夙有神靈¶
之宅嗣開宏構追奉睟容方將廣舜孝於無窮豈特尚¶
漢儀之有舊先皇帝道該五泰徳貫二儀文摛雲漢之¶
<pb:KR4h0132_WYG_039-1b>¶
章武布風霆之號華夏歸仁而砥屬蠻夷馳義以駿奔¶
清蹕甫傳靈輿忽徃超然姑射山無一物之疵邈矣壽¶
丘臺有萬人之畏已𦵏鼎湖之弓劍將游髙廟之衣冠¶
今皇帝孝奉神明恩涵動植纂禹之服期成萬世之功¶
見堯於羮未改三年之政乃眷熏修之吉壤載營館御¶
之新宫考恊前彞述追先志孝嚴列峙寢門可象於平¶
居廣拓旁開輦路故存於陳迹官師肅給斤築隆施揆¶
吉日以庀徒舉修梁而考室敢申善頌以相歡謡¶
<pb:KR4h0132_WYG_039-2a>¶
兒郎偉抛梁東聖主迎陽坐禁中明似九天昇曉日恩¶
如萬國轉春風¶
兒郎偉抛梁西瀚海兵銷太白低王母玉環方自獻大¶
宛金馬不湏齎¶
兒郎偉抛梁南丙地星髙每嵗占千障滅烽開嶺徼萬¶
艘輸賮引江潭¶
兒郎偉抛梁北邊城自此無鳴鏑即看呼韓渭上朝休¶
誇竇憲燕然勒¶
<pb:KR4h0132_WYG_039-2b>¶
兒郎偉抛梁上彷彿神遊今可想風馬雲車世世來金¶
輿玉斚年年享¶
兒郎偉抛梁下萬靈隤祉扶宗社天垂嘉種已豐年地¶
産珍符方極化¶
伏願上梁之後聖躬樂豫寶命靈長松茂獻兩宫之壽¶
椒繁占六寢之祥宗室藩維之彦朝廷表幹之良家傳¶
慶譽代襲龍光肩一心而顯相保饋祝之無疆皇帝萬¶
嵗¶
<pb:KR4h0132_WYG_039-3a>¶
　　醴泉觀本觀三門上梁文(歐陽修/)¶
兒郎偉我國家膺三靈之眷命革五代之荒屯多壘削¶
平包干戈而偃武四夷面内解辮索以承風逮先聖之¶
撫臨躋羣生於富壽乃欲追羲軒以並軌欵云亭而勒¶
成容典交修遂舉曠古難行之禮瑞應來集有非人力¶
可致之祥卿雲矞露之光紛綸而雜委朱草靈芝之秀¶
焜燿而叢生爰有神泉湧兹福地甘如飲醴美可蠲疴¶
湛靈液以淵渟敞琳宫而崛起嵗時遊豫順民俗之樂¶
<pb:KR4h0132_WYG_039-3b>¶
康棟宇翼嚴表京師之壯䴡近以有司不謹飛熖延災¶
皇上愛物推仁因民所利顧遺基之巋爾回聖慮以惻¶
然爰飭良工載新有作損其土木之費所以寛民適其¶
奢儉之中俾之可乆用涓吉日構此修梁盍効歡謳形¶
於善祝¶
兒郎偉抛梁東危構岧嶤彩露中欲識聖君仁及物靈¶
源一勺本無窮¶
兒郎偉抛梁西金碧相輝俯仰迷萬瓦寒光浮瑞靄層¶
<pb:KR4h0132_WYG_039-4a>¶
簷晩景掛晴蜺¶
兒郎偉抛梁南善利深功不可談但喜斯民無疾癘誰¶
知靈液有餘甘¶
兒郎偉抛梁北觀者如雲來九陌四方萬國㑹京師有¶
類衆星環斗極¶
兒郎偉抛梁上棟宇規模標大壯落成行即慶良辰望¶
幸何時來綵仗¶
兒郎偉抛梁下祈福為民崇廣厦四時和氣致休祥萬¶
<pb:KR4h0132_WYG_039-4b>¶
國多歡洽朝野¶
伏願上梁以後三辰順軌百穀豐登卉服雕題咸被垂¶
衣之化行歌戴白永為擊壤之氓皇帝萬嵗皇帝萬嵗¶
皇帝萬萬嵗¶
　　披雲樓上梁文(陳師道/)¶
夙夜在公必有燕休之地上下同樂孰知興作之勤惟¶
此東州稱為輔郡遺澤未息猶有陶虞之風王化既成¶
更同齊魯之俗河山千里枹鼓不鳴閭巷百年豪傑間¶
<pb:KR4h0132_WYG_039-5a>¶
出地滋墾闢嵗嗣豐穰里無愁歎之聲吏絶追呼之擾¶
因斯時之暇豫樂此地之登臨革故増髙事非過制斷¶
長續短費不及民棟宇靚深稱吏民之觀望嵗時遊豫¶
遂老幼之歡娯爰歴靈辰用興危架聴於輿頌落此成¶
功¶
抛梁東日上雲開四顧中今代功名歸二老當年富貴¶
有朱公¶
抛梁南舳艫銜尾繫江潭朝隮已作豐年雨暑飲行聴¶
<pb:KR4h0132_WYG_039-5b>¶
抵掌談¶
抛梁西隂陽桃李下成蹊舉頭更覺長安近送酒長隨¶
落日低¶
抛梁北瑞塔亭亭入雲矗百年戰鬬及明時千里河山¶
餘故國¶
抛梁上危架岧嶤逺千丈房星璀璨近簷楹海岱摧藏¶
但空曠¶
抛梁下割肉成堆酒如㵼燕雀投人也自忙䑕蝠旋墻¶
<pb:KR4h0132_WYG_039-6a>¶
不容鏬¶
伏願上梁以後人神同力暘雨以時水宿塗行夜無風¶
露之警盆繅鎌割家有槀廩之餘囹圄一空鞭笞不試¶
商旅四集貨賄遂通據榻以談不減庾公之興從遊而¶
賦尚湏韓子之文¶
　¶
　¶
　¶
<pb:KR4h0132_WYG_039-6b>¶
　¶
　¶
　¶
　¶
　¶
　¶
　¶
　文章辨體彚選卷三十九¶
