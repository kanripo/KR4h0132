# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:36.280306
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷四百七十三
<pb:KR4h0132_WYG_473-1a>¶
欽定四庫全書¶
　文章辨體彚選巻四百七十三¶
　　　　　　　　　　　　明　賀復徵　編¶
誡一(韻文/)¶
　吳訥曰按韵書誡者警勅之辭文章縁起曰漢杜篤¶
　作女誡辭已弗傳文選亦無其體今取漢晉以後諸¶
　作録之於編庶讀者得所警發焉傳戒者防患之謂¶
　以之名文所以禁人之失也¶
<pb:KR4h0132_WYG_473-1b>¶
　　帝堯戒¶
戰戰慄慄日謹一日人莫躓于山而躓于垤¶
　　誡子(漢東方朔/)¶
明者處世莫尚於中優哉㳺哉於道相從首陽為拙柳¶
下為工飽食安歩以仕代農依隠玩世詭時不逢是故¶
才盡者身危好名者得華有羣者累生孤貴者失和遺¶
餘者不匱自盡者無多聖人之道一龍一蛇形見神藏¶
與物變化隨時之冝無有常家¶
<pb:KR4h0132_WYG_473-2a>¶
　　女戒(晉張載/)¶
婦道之常順惟厥正是曰天明是其帝命嘉爾婉娩克¶
安爾貎徃之爾家克施克勤爾順惟何無違夫子無然¶
臯臯無然訿訿彼是而違爾焉作非彼舊而革爾焉作¶
儀惟非惟儀女生則戒王姬肅雍酒食是議貽爾五物¶
以銘爾心鍚爾佩巾墨予誨言銅爾提匜謹爾寳薦玉¶
爾奩具素爾藻絢枕爾文竹席爾吳筦念爾書訓思爾¶
退安彼實有室爾勿從室遜爾提提爾生引逸¶
<pb:KR4h0132_WYG_473-2b>¶
　　持衡戒(唐姚元崇/)¶
持衡者天下平也君子執之以平其心夫衡在天所以¶
齊七政在人所以均萬物稱物平施為政以則毫釐不¶
差輕重必得是執衡持平之義也¶
聖人為衡四方取則志守公正體兼平直用于天官銓¶
綜斯德用於里閈紛競以息故南北以對左右以持稱¶
物低昻不差毫釐使錙銖不惑輕重無疑智不能矯愚¶
不能欺存信去詐以公㓕私王道無偏君子無黨法者¶
<pb:KR4h0132_WYG_473-3a>¶
天下公器官者庶人師長其身率正不令而行在下無怨¶
唯上之平故曰上之所為下必從矣上之所教人亦效¶
矣心茍至公人將大同心能執一政乃無失嗟爾多士¶
欽哉勉㫋庶此觀稱同夫佩弦¶
　　彈琴戒(姚元崇/)¶
琴者樂之和也君子撫之以和人心夫其調五音諧六¶
律則移風易俗感舞禽獸而况扵人乎故身不下堂不¶
言而理者葢鳴琴故也¶
<pb:KR4h0132_WYG_473-3b>¶
樂導至化聲感人情故易俗以雅樂和人以正聲樂有¶
琴瑟音有商徴琴音能調天下以治異而相應以和為¶
羙和而不同如彼君子故善為臣者若彈琴宫君商臣¶
則治國之道大急小緩豈安人之心不調者改張踰于¶
立法聲悲者調下感於知音昔武城單父以弦歌樂職¶
鄒忌雍門以辯對匡國美此調撫而人是則昭告後來¶
無怠於德¶
　　敵戒(柳宗元/)¶
<pb:KR4h0132_WYG_473-4a>¶
皆知敵之仇而不知為益之尤皆知敵之害而不知為¶
利之大秦有六國兢兢以强六國既除訑訑乃亡晉敗¶
楚鄢范文為患厲之不圖舉國造怨孟孫惡臧孟死臧¶
恤藥石去矣吾亡無日智能知之猶卒以危矧今之人¶
曽不是思敵存而懼敵去而舞廢備自盈祗益為瘉敵¶
存㓕禍敵去召過有能知此道大名播懲病克夀矜壯¶
死暴縱欲不戒匪愚伊耄我作戒詩思者無咎¶
　　口兵戒(劉禹錫/)¶
<pb:KR4h0132_WYG_473-4b>¶
余讀䝉莊書曰兵莫惨於志莫邪為下缺然知志士之¶
傷夫生也他日讀逺祖中壘校尉書曰口者兵也䀌然¶
知言之為兵又惨乎志因愽考前載極其兩端夫志兵¶
之薄人激烈抗憤不過無從容於世耳口兵之起其形¶
渥焉繇是知吾祖之言為急作戒以書于盤盂¶
五兩之傷藥之可平一言成痾智不能明人或罹兵道¶
塗奔救投方効技思恐其後人或罹譛比肩狐疑借有¶
紛觧毁輒隨之故曰舌端之孽慘乎楚鐵夷竈誠謀執¶
<pb:KR4h0132_WYG_473-5a>¶
戈以驅掩人誠智折笄以詈賢者誨子信其有㫖發言¶
之難徃古猶爾辯為詐謀黙為德基玉櫝不啓焉能瑕¶
疵犨麋深居孰謂可嗤我誡於口惟心之門無為我兵¶
當為我藩以慎為鍵以忍為閽可以多食勿以多言¶
　¶
　¶
　¶
　¶
<pb:KR4h0132_WYG_473-5b>¶
　¶
　¶
　¶
　¶
　¶
　¶
　¶
　文章辨體彚選巻四百七十三¶
#+PROPERTY: JUAN 卷四百七十三
<pb:KR4h0132_WYG_473-6a>¶
欽定四庫全書¶
　文章辨體彚選巻四百七十三¶
　　　　　　　　　　　　明　賀復徵　編¶
誡一(韻文/)¶
　吳訥曰按韵書誡者警勅之辭文章縁起曰漢杜篤¶
　作女誡辭已弗傳文選亦無其體今取漢晉以後諸¶
　作録之於編庶讀者得所警發焉傳戒者防患之謂¶
　以之名文所以禁人之失也¶
<pb:KR4h0132_WYG_473-6b>¶
　　帝堯戒¶
戰戰慄慄日謹一日人莫躓于山而躓于垤¶
　　誡子(漢東方朔/)¶
明者處世莫尚於中優哉㳺哉於道相從首陽為拙柳¶
下為工飽食安歩以仕代農依隠玩世詭時不逢是故¶
才盡者身危好名者得華有羣者累生孤貴者失和遺¶
餘者不匱自盡者無多聖人之道一龍一蛇形見神藏¶
與物變化隨時之冝無有常家¶
<pb:KR4h0132_WYG_473-7a>¶
　　女戒(晉張載/)¶
婦道之常順惟厥正是曰天明是其帝命嘉爾婉娩克¶
安爾貎徃之爾家克施克勤爾順惟何無違夫子無然¶
臯臯無然訿訿彼是而違爾焉作非彼舊而革爾焉作¶
儀惟非惟儀女生則戒王姬肅雍酒食是議貽爾五物¶
以銘爾心鍚爾佩巾墨予誨言銅爾提匜謹爾寳薦玉¶
爾奩具素爾藻絢枕爾文竹席爾吳筦念爾書訓思爾¶
退安彼實有室爾勿從室遜爾提提爾生引逸¶
<pb:KR4h0132_WYG_473-7b>¶
　　持衡戒(唐姚元崇/)¶
持衡者天下平也君子執之以平其心夫衡在天所以¶
齊七政在人所以均萬物稱物平施為政以則毫釐不¶
差輕重必得是執衡持平之義也¶
聖人為衡四方取則志守公正體兼平直用于天官銓¶
綜斯德用於里閈紛競以息故南北以對左右以持稱¶
物低昻不差毫釐使錙銖不惑輕重無疑智不能矯愚¶
不能欺存信去詐以公㓕私王道無偏君子無黨法者¶
<pb:KR4h0132_WYG_473-8a>¶
天下公器官者庶人師長其身率正不令而行在下無怨¶
唯上之平故曰上之所為下必從矣上之所教人亦效¶
矣心茍至公人將大同心能執一政乃無失嗟爾多士¶
欽哉勉㫋庶此觀稱同夫佩弦¶
　　彈琴戒(姚元崇/)¶
琴者樂之和也君子撫之以和人心夫其調五音諧六¶
律則移風易俗感舞禽獸而况扵人乎故身不下堂不¶
言而理者葢鳴琴故也¶
<pb:KR4h0132_WYG_473-8b>¶
樂導至化聲感人情故易俗以雅樂和人以正聲樂有¶
琴瑟音有商徴琴音能調天下以治異而相應以和為¶
羙和而不同如彼君子故善為臣者若彈琴宫君商臣¶
則治國之道大急小緩豈安人之心不調者改張踰于¶
立法聲悲者調下感於知音昔武城單父以弦歌樂職¶
鄒忌雍門以辯對匡國美此調撫而人是則昭告後來¶
無怠於德¶
　　敵戒(柳宗元/)¶
<pb:KR4h0132_WYG_473-9a>¶
皆知敵之仇而不知為益之尤皆知敵之害而不知為¶
利之大秦有六國兢兢以强六國既除訑訑乃亡晉敗¶
楚鄢范文為患厲之不圖舉國造怨孟孫惡臧孟死臧¶
恤藥石去矣吾亡無日智能知之猶卒以危矧今之人¶
曽不是思敵存而懼敵去而舞廢備自盈祗益為瘉敵¶
存㓕禍敵去召過有能知此道大名播懲病克夀矜壯¶
死暴縱欲不戒匪愚伊耄我作戒詩思者無咎¶
　　口兵戒(劉禹錫/)¶
<pb:KR4h0132_WYG_473-9b>¶
余讀䝉莊書曰兵莫惨於志莫邪為下缺然知志士之¶
傷夫生也他日讀逺祖中壘校尉書曰口者兵也䀌然¶
知言之為兵又惨乎志因愽考前載極其兩端夫志兵¶
之薄人激烈抗憤不過無從容於世耳口兵之起其形¶
渥焉繇是知吾祖之言為急作戒以書于盤盂¶
五兩之傷藥之可平一言成痾智不能明人或罹兵道¶
塗奔救投方効技思恐其後人或罹譛比肩狐疑借有¶
紛觧毁輒隨之故曰舌端之孽慘乎楚鐵夷竈誠謀執¶
<pb:KR4h0132_WYG_473-10a>¶
戈以驅掩人誠智折笄以詈賢者誨子信其有㫖發言¶
之難徃古猶爾辯為詐謀黙為德基玉櫝不啓焉能瑕¶
疵犨麋深居孰謂可嗤我誡於口惟心之門無為我兵¶
當為我藩以慎為鍵以忍為閽可以多食勿以多言¶
　¶
　¶
　¶
　¶
<pb:KR4h0132_WYG_473-10b>¶
　¶
　¶
　¶
　¶
　¶
　¶
　¶
　文章辨體彚選巻四百七十三¶
