# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:38.583709
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷五百三十
<pb:KR4h0132_WYG_530-1a>¶
欽定四庫全書¶
　文章辨體彚選巻五百三十¶
　　　　　　　　　　　　明　賀復徵　編¶
傳三¶
　　仲長先生傳(唐王勣/)¶
先生諱子光字不曜自云洛陽人也往來河東傭力自¶
給無室廬絶妻子開皇末始庵河渚間以息身焉十餘¶
年賣藥為業人莫知之也汾隂侯生以筮著因逰河渚¶
<pb:KR4h0132_WYG_530-1b>¶
一覩而伏曰東方朔管輅不如也由是顯重守令至者¶
皆親謁先生辭以瘖疾未嘗交語著獨逰頌及河渚先¶
生傳以自喻識者有以知其懸解也人有請道者則書¶
老易二字示之彈琴餌藥以終其世文中子比之虞仲¶
夷逸¶
　　負苓者傳(王勣/)¶
昔者文中子講道於白牛之谿弟子捧書北面環堂成¶
列講罷程生薛生退省於松下語及周易薛收嘆曰不¶
<pb:KR4h0132_WYG_530-2a>¶
及伏羲氏乎何辭之多也俄而有負苓者皤皤然委擔¶
而息曰吾子何歎也薛生曰客何為者而徵我歎負苓¶
者曰夫麗朱者丹附墨者黒蓋累漸而得之也今吾子¶
所服者道而猶有歎是六腑五臟不能無受也吾是以¶
問生曰收聞之師易者道之藴也伏羲氏畫八卦而文¶
王係之不逮省久矣以為文王病也吾是以歎負苓者¶
曰文王焉病伏羲氏病甚者也昔者伏羲氏未畫卦也¶
三才其不立乎四序其不行乎百物其不生乎萬象其¶
<pb:KR4h0132_WYG_530-2b>¶
不森乎何營營乎而費畫也自伏羲氏洩道之宻漏神¶
之幾分張太和磔裂元氣使天下之智者詭道迸出曰¶
我善言象而識物情隂陽相磨逺近相取作為剛柔同¶
異之説以駭人志於是智者不知而太樸散矣則伏羲¶
氏始兆亂者安得贏歎而嗟文王負其苓而行追而問¶
之居與姓名不答文中子聞之曰隠者也¶
　　何蕃傳(韓愈/)¶
太學生何蕃入太學者二十餘年矣嵗舉進士學成行¶
<pb:KR4h0132_WYG_530-3a>¶
尊自太學諸生推頌不敢與蕃齒相與言於助教博士¶
助教博士以狀申於司業祭酒司業祭酒撰次蕃之羣¶
行焯焯者數十餘事以之升於禮部而以聞於天子京¶
師諸生以薦蕃名文説者不可選記公卿大夫知蕃者¶
比肩立莫為禮部為禮部者率蕃所不合者以是無成¶
功蕃淮南人父母俱全初入太學嵗率一歸父母止之¶
其後間一二嵗乃一歸又止之不歸者五嵗矣蕃純孝¶
人也閔親之老不自克一日揖諸生歸養於和州諸生¶
<pb:KR4h0132_WYG_530-3b>¶
不能止乃閉蕃空舍中於是太學六館之士百餘人又¶
以蕃之義行言於司業陽先生城請諭留蕃於是太學¶
闕祭酒㑹陽先生出道州不果留歐陽詹生言曰蕃仁¶
勇人也或者曰蕃居太學諸生不為非義葬死者之無¶
歸哀其孤而字焉恵之大小必以力復斯其所謂仁與¶
蕃之力不任其體其貌不任其心吾不知其勇也歐陽¶
詹生曰朱泚之亂太學諸生舉將從之來請起蕃蕃正¶
色叱之六館之士不從亂兹非其勇歟惜乎蕃之居下¶
<pb:KR4h0132_WYG_530-4a>¶
其可以施於人者不流也譬之水其為澤不為川乎川¶
者髙澤者卑髙者流卑者止是故蕃之仁義充諸心行¶
諸太學積者多施者不遐也天將雨水氣上無擇於川¶
澤澗谿之髙下然則澤之道其亦有施乎抑有待於彼¶
者歟故凡貧賤之士必有待然後能有所立獨何蕃歟¶
吾是以言之無亦使其無傳焉¶
　　宋清傳(栁宗元/)¶
宋清長安西部藥市人也居善藥有自山澤來者必歸¶
<pb:KR4h0132_WYG_530-4b>¶
宋清氏清優主之長安醫工得清藥輔其方輒易讐咸¶
譽清疾病疕痬者亦皆樂就清求藥兾速已清皆樂然¶
響應雖不持錢者皆與善藥積劵如山未嘗詣取直或¶
不識遥與劵清不為辭嵗終度不能報輒焚劵終不復¶
言市人以其異皆笑之曰清蚩妄人也或曰清其有道¶
者歟清聞之曰清逐利以活妻子耳非有道也然謂我¶
蚩妄者亦謬清居藥市四十年所焚券者百數十人或至¶
大官或連數州受俸博其餽遺清者相屬於户雖不能¶
<pb:KR4h0132_WYG_530-5a>¶
立報而以賖死者千百不害清之為富也清之取利逺¶
逺故大豈若小市人哉一不得直則怫然怒再則罵而¶
仇耳彼之為利不亦翦翦乎吾見豈之有在也清誠以¶
是得大利又不為妄執其道不廢卒以富求者益衆其¶
應益廣或斥棄沈廢親與交視之落然者清不以怠遇¶
其人必以善藥如故一旦復柄用益厚報清其逺取利¶
皆類此吾觀今之交乎人者炎而附寒而棄鮮有能類¶
清之為者世之言徒曰市道交嗚呼清市人也今之交¶
<pb:KR4h0132_WYG_530-5b>¶
有能望報如清之逺者乎幸而庶幾則天下之窮困廢¶
辱得不死亡者衆矣市道交豈可少耶或曰清非市道¶
人也柳先生曰清居市不為市之道然而居朝廷居官¶
府居庠塾鄉黨以士大夫自名者反争為之不已悲夫¶
然則清非獨異於市人也¶
　　童區寄傳(栁宗元/)¶
柳先生曰越人少恩生男女必貨視之自毁齒已上父¶
兄鬻賣以覬其利不足則盜取它室束縳鉗梏之至有¶
<pb:KR4h0132_WYG_530-6a>¶
鬚鬛者力不勝皆屈為童當道相賊殺以為俗幸得壯¶
大則縳取么弱者漢官因為己利茍得僮恣所為不問¶
以是越中户口滋耗少得自脱惟童區寄以十一嵗勝¶
斯亦竒矣桂部從事杜周士為予言之童寄者郴州蕘¶
牧兒也行牧且蕘二豪賊刼持反接布囊其口去逾四¶
十里之虚所賣之寄僞兒啼恐慄為兒恒狀賊易之對¶
飲酒醉一人去為市一人卧植刃道上童微伺其睡以¶
縳背刃力下上得絶因取刃殺之逃未及逺市者還得¶
<pb:KR4h0132_WYG_530-6b>¶
僮大駭將殺童遽曰為兩郎僮孰若為一郎僮耶彼不¶
我恩也郎誠見完與恩亡所不可市者良久計曰與其¶
殺是僮孰若賣之與其賣而分孰若吾得専焉幸而殺¶
彼甚善即藏其尸持僮抵主人所愈束縳牢甚夜半童¶
自轉以縳即爐火燒絶之雖瘡手勿憚復取刃殺市者¶
因大號一虗皆驚童曰我區氏兒也不當為僮賊二人¶
得我我幸皆殺之矣願以聞於官虚吏白州州白太府¶
太府召視兒幼愿耳刺史顔證竒之留為小吏不肯與¶
<pb:KR4h0132_WYG_530-7a>¶
衣裳吏䕶還之鄉鄉之行刼縳者側目莫敢過其門皆¶
曰是兒少秦武陽二嵗而討殺二豪豈可近耶¶
　　楊烈婦傳(李翺/)¶
建中四年李希烈陷汴州既又將盜陳州分其兵數千¶
人抵項城縣蓋將掠其玉帛俘纍其男女以㑹於陳州¶
縣令李偘不知所為其妻楊氏曰君縣令也冦至當守¶
力不足死焉職也君如逃則誰守偘曰兵與財皆無將¶
若何楊氏曰如不守縣為賊所得矣倉廩皆其積也府¶
<pb:KR4h0132_WYG_530-7b>¶
庫皆其財也百姓皆其戰士也國家何有奪賊之財而¶
食其食重賞以合死士其必濟於是召胥吏百姓於庭¶
楊氏言曰縣令誠主也雖然嵗滿罷去非若吏人百姓¶
然吏人百姓邑人也墳墓在焉宜相與致死以守其節¶
忍失其身而為賊之人耶衆皆泣許之乃狥曰以瓦石¶
中賊者與之千錢以刀矢兵刃之物中賊者與之萬錢¶
得數百人偘率之以乗城楊氏親為之爨以食之無長¶
少必周而均偘使與賊言曰項城父老義不為賊矣皆¶
<pb:KR4h0132_WYG_530-8a>¶
悉力守死得吾城不足以威不如亟去徒失利無為也¶
賊皆笑有飛箭集於偘之手偘傷而歸楊氏責之曰君¶
不在則人誰肯固矣與其死於城不猶愈於家乎偘遂¶
忍之復登陴項城小邑也無長㦸勁弩髙城深溝之固¶
賊氣吞焉率其徒將超城而下有以弱弓射者中其帥¶
墮馬死其帥希烈之婿也賊失勢相與散走項城之人¶
無傷焉刺史上偘之功詔遷絳州太平縣令楊氏至兹¶
猶存人之受氣於天其何不同也婦人女子之德奉父¶
<pb:KR4h0132_WYG_530-8b>¶
母舅姑盡恭順和於娣姒於卑幼有慈愛而能不失其¶
貞者則賢矣至於辯行止明攻守勇烈之道此固公卿¶
大臣之所難厥自兵興朝廷注意寵旌守禦之臣憑堅¶
城深池之險儲蓄山積貨財自若冠胄服甲弓矢而馳¶
者不知幾人其勇不能以守其忠不能以死棄其城而¶
走者有矣彼何人哉若楊氏一婦人也孔子曰仁者必¶
有勇楊氏當之矣¶
贊曰凡人之情皆謂後來者不及於古之賢者自古亦¶
<pb:KR4h0132_WYG_530-9a>¶
稀獨後代耶及其有之與古人不殊也若髙愍女楊烈¶
婦者雖古烈女其何加焉予懼其行事堙滅而不傳故¶
皆序之將告於史官¶
　　南陽孝子傳(歐陽詹/)¶
貞元九年詹旅行虢州税於村店有一黨先止焉老翁¶
一人丈夫一人婦人一人孩幼兩三人丈夫出絹兩疋¶
賣其囊褁衣服非稱其有絹者視絹有字乃故人鄭師¶
儉手題其名焉問所得曰來自襄陽至臨漢之北郊有¶
<pb:KR4h0132_WYG_530-9b>¶
閔吾父年老而所乗驢弱者遺此絹使與驢博驢問得¶
姓名乎曰其人扶䕶親喪迴上京不知姓名也詹既占¶
鄭書又知鄭侍君靈櫬自南當由彼而還也意其必鄭¶
焉不復問焉各遵所往貞元十一年獲與鄭遇因道所¶
見鄭歔欷為言之曰豫章之回次南陽大澤見一貧翁¶
乗驢驢甚瘠一丈夫肩負雜物可三十斤妻抱半嵗嬰¶
孩童稚驅行兩日山路初盡始行陂澤天久霖雨泥水¶
深老翁瘠驢往往顛踣丈夫則常隨之也每見驢倒擲¶
<pb:KR4h0132_WYG_530-10a>¶
其負若泥若水無顧惜扶抱老弱淚輸盈目倒既數悲¶
不自勝遂以所負寘諸驢而負其父平田積雨潦淖到¶
脛不至田舍竟無憩歇父在子上殊自安畼子在父下¶
亦盡歡心父與子笑子與父笑如同乗髙車連轡逸騎¶
怡怡焉欣欣焉與之行止者三日日無易日時愛其事¶
父母能竭其力也又痛自欲竭所有無其所贈絹一疋¶
令與驢博驢代以載父其人將求驢者三店知欲分路¶
却其絹曰無驢可傳願復本絹每愛其孝又貴其忠為¶
<pb:KR4h0132_WYG_530-10b>¶
度一絹博驢未就更與一絹自虢而西足下之見豈斯¶
人歟詹以如其人所行是難也是亦皇唐純孝一人焉¶
行既可述遂依鄭説為之傳其間問其姓氏亦不知何¶
許人實於南陽澤中見之還以為南陽孝子論曰孝子¶
偕孝矣而贈絹非孝歟惟其有之是以似之鄭公師儉¶
孝子偕孝矣¶
　¶
　文章辨體彚選巻五百三十¶
#+PROPERTY: JUAN 卷五百三十
<pb:KR4h0132_WYG_530-11a>¶
欽定四庫全書¶
　文章辨體彚選巻五百三十¶
　　　　　　　　　　　　明　賀復徵　編¶
傳三¶
　　仲長先生傳(唐王勣/)¶
先生諱子光字不曜自云洛陽人也往來河東傭力自¶
給無室廬絶妻子開皇末始庵河渚間以息身焉十餘¶
年賣藥為業人莫知之也汾隂侯生以筮著因逰河渚¶
<pb:KR4h0132_WYG_530-11b>¶
一覩而伏曰東方朔管輅不如也由是顯重守令至者¶
皆親謁先生辭以瘖疾未嘗交語著獨逰頌及河渚先¶
生傳以自喻識者有以知其懸解也人有請道者則書¶
老易二字示之彈琴餌藥以終其世文中子比之虞仲¶
夷逸¶
　　負苓者傳(王勣/)¶
昔者文中子講道於白牛之谿弟子捧書北面環堂成¶
列講罷程生薛生退省於松下語及周易薛收嘆曰不¶
<pb:KR4h0132_WYG_530-12a>¶
及伏羲氏乎何辭之多也俄而有負苓者皤皤然委擔¶
而息曰吾子何歎也薛生曰客何為者而徵我歎負苓¶
者曰夫麗朱者丹附墨者黒蓋累漸而得之也今吾子¶
所服者道而猶有歎是六腑五臟不能無受也吾是以¶
問生曰收聞之師易者道之藴也伏羲氏畫八卦而文¶
王係之不逮省久矣以為文王病也吾是以歎負苓者¶
曰文王焉病伏羲氏病甚者也昔者伏羲氏未畫卦也¶
三才其不立乎四序其不行乎百物其不生乎萬象其¶
<pb:KR4h0132_WYG_530-12b>¶
不森乎何營營乎而費畫也自伏羲氏洩道之宻漏神¶
之幾分張太和磔裂元氣使天下之智者詭道迸出曰¶
我善言象而識物情隂陽相磨逺近相取作為剛柔同¶
異之説以駭人志於是智者不知而太樸散矣則伏羲¶
氏始兆亂者安得贏歎而嗟文王負其苓而行追而問¶
之居與姓名不答文中子聞之曰隠者也¶
　　何蕃傳(韓愈/)¶
太學生何蕃入太學者二十餘年矣嵗舉進士學成行¶
<pb:KR4h0132_WYG_530-13a>¶
尊自太學諸生推頌不敢與蕃齒相與言於助教博士¶
助教博士以狀申於司業祭酒司業祭酒撰次蕃之羣¶
行焯焯者數十餘事以之升於禮部而以聞於天子京¶
師諸生以薦蕃名文説者不可選記公卿大夫知蕃者¶
比肩立莫為禮部為禮部者率蕃所不合者以是無成¶
功蕃淮南人父母俱全初入太學嵗率一歸父母止之¶
其後間一二嵗乃一歸又止之不歸者五嵗矣蕃純孝¶
人也閔親之老不自克一日揖諸生歸養於和州諸生¶
<pb:KR4h0132_WYG_530-13b>¶
不能止乃閉蕃空舍中於是太學六館之士百餘人又¶
以蕃之義行言於司業陽先生城請諭留蕃於是太學¶
闕祭酒㑹陽先生出道州不果留歐陽詹生言曰蕃仁¶
勇人也或者曰蕃居太學諸生不為非義葬死者之無¶
歸哀其孤而字焉恵之大小必以力復斯其所謂仁與¶
蕃之力不任其體其貌不任其心吾不知其勇也歐陽¶
詹生曰朱泚之亂太學諸生舉將從之來請起蕃蕃正¶
色叱之六館之士不從亂兹非其勇歟惜乎蕃之居下¶
<pb:KR4h0132_WYG_530-14a>¶
其可以施於人者不流也譬之水其為澤不為川乎川¶
者髙澤者卑髙者流卑者止是故蕃之仁義充諸心行¶
諸太學積者多施者不遐也天將雨水氣上無擇於川¶
澤澗谿之髙下然則澤之道其亦有施乎抑有待於彼¶
者歟故凡貧賤之士必有待然後能有所立獨何蕃歟¶
吾是以言之無亦使其無傳焉¶
　　宋清傳(栁宗元/)¶
宋清長安西部藥市人也居善藥有自山澤來者必歸¶
<pb:KR4h0132_WYG_530-14b>¶
宋清氏清優主之長安醫工得清藥輔其方輒易讐咸¶
譽清疾病疕痬者亦皆樂就清求藥兾速已清皆樂然¶
響應雖不持錢者皆與善藥積劵如山未嘗詣取直或¶
不識遥與劵清不為辭嵗終度不能報輒焚劵終不復¶
言市人以其異皆笑之曰清蚩妄人也或曰清其有道¶
者歟清聞之曰清逐利以活妻子耳非有道也然謂我¶
蚩妄者亦謬清居藥市四十年所焚券者百數十人或至¶
大官或連數州受俸博其餽遺清者相屬於户雖不能¶
<pb:KR4h0132_WYG_530-15a>¶
立報而以賖死者千百不害清之為富也清之取利逺¶
逺故大豈若小市人哉一不得直則怫然怒再則罵而¶
仇耳彼之為利不亦翦翦乎吾見豈之有在也清誠以¶
是得大利又不為妄執其道不廢卒以富求者益衆其¶
應益廣或斥棄沈廢親與交視之落然者清不以怠遇¶
其人必以善藥如故一旦復柄用益厚報清其逺取利¶
皆類此吾觀今之交乎人者炎而附寒而棄鮮有能類¶
清之為者世之言徒曰市道交嗚呼清市人也今之交¶
<pb:KR4h0132_WYG_530-15b>¶
有能望報如清之逺者乎幸而庶幾則天下之窮困廢¶
辱得不死亡者衆矣市道交豈可少耶或曰清非市道¶
人也柳先生曰清居市不為市之道然而居朝廷居官¶
府居庠塾鄉黨以士大夫自名者反争為之不已悲夫¶
然則清非獨異於市人也¶
　　童區寄傳(栁宗元/)¶
柳先生曰越人少恩生男女必貨視之自毁齒已上父¶
兄鬻賣以覬其利不足則盜取它室束縳鉗梏之至有¶
<pb:KR4h0132_WYG_530-16a>¶
鬚鬛者力不勝皆屈為童當道相賊殺以為俗幸得壯¶
大則縳取么弱者漢官因為己利茍得僮恣所為不問¶
以是越中户口滋耗少得自脱惟童區寄以十一嵗勝¶
斯亦竒矣桂部從事杜周士為予言之童寄者郴州蕘¶
牧兒也行牧且蕘二豪賊刼持反接布囊其口去逾四¶
十里之虚所賣之寄僞兒啼恐慄為兒恒狀賊易之對¶
飲酒醉一人去為市一人卧植刃道上童微伺其睡以¶
縳背刃力下上得絶因取刃殺之逃未及逺市者還得¶
<pb:KR4h0132_WYG_530-16b>¶
僮大駭將殺童遽曰為兩郎僮孰若為一郎僮耶彼不¶
我恩也郎誠見完與恩亡所不可市者良久計曰與其¶
殺是僮孰若賣之與其賣而分孰若吾得専焉幸而殺¶
彼甚善即藏其尸持僮抵主人所愈束縳牢甚夜半童¶
自轉以縳即爐火燒絶之雖瘡手勿憚復取刃殺市者¶
因大號一虗皆驚童曰我區氏兒也不當為僮賊二人¶
得我我幸皆殺之矣願以聞於官虚吏白州州白太府¶
太府召視兒幼愿耳刺史顔證竒之留為小吏不肯與¶
<pb:KR4h0132_WYG_530-17a>¶
衣裳吏䕶還之鄉鄉之行刼縳者側目莫敢過其門皆¶
曰是兒少秦武陽二嵗而討殺二豪豈可近耶¶
　　楊烈婦傳(李翺/)¶
建中四年李希烈陷汴州既又將盜陳州分其兵數千¶
人抵項城縣蓋將掠其玉帛俘纍其男女以㑹於陳州¶
縣令李偘不知所為其妻楊氏曰君縣令也冦至當守¶
力不足死焉職也君如逃則誰守偘曰兵與財皆無將¶
若何楊氏曰如不守縣為賊所得矣倉廩皆其積也府¶
<pb:KR4h0132_WYG_530-17b>¶
庫皆其財也百姓皆其戰士也國家何有奪賊之財而¶
食其食重賞以合死士其必濟於是召胥吏百姓於庭¶
楊氏言曰縣令誠主也雖然嵗滿罷去非若吏人百姓¶
然吏人百姓邑人也墳墓在焉宜相與致死以守其節¶
忍失其身而為賊之人耶衆皆泣許之乃狥曰以瓦石¶
中賊者與之千錢以刀矢兵刃之物中賊者與之萬錢¶
得數百人偘率之以乗城楊氏親為之爨以食之無長¶
少必周而均偘使與賊言曰項城父老義不為賊矣皆¶
<pb:KR4h0132_WYG_530-18a>¶
悉力守死得吾城不足以威不如亟去徒失利無為也¶
賊皆笑有飛箭集於偘之手偘傷而歸楊氏責之曰君¶
不在則人誰肯固矣與其死於城不猶愈於家乎偘遂¶
忍之復登陴項城小邑也無長㦸勁弩髙城深溝之固¶
賊氣吞焉率其徒將超城而下有以弱弓射者中其帥¶
墮馬死其帥希烈之婿也賊失勢相與散走項城之人¶
無傷焉刺史上偘之功詔遷絳州太平縣令楊氏至兹¶
猶存人之受氣於天其何不同也婦人女子之德奉父¶
<pb:KR4h0132_WYG_530-18b>¶
母舅姑盡恭順和於娣姒於卑幼有慈愛而能不失其¶
貞者則賢矣至於辯行止明攻守勇烈之道此固公卿¶
大臣之所難厥自兵興朝廷注意寵旌守禦之臣憑堅¶
城深池之險儲蓄山積貨財自若冠胄服甲弓矢而馳¶
者不知幾人其勇不能以守其忠不能以死棄其城而¶
走者有矣彼何人哉若楊氏一婦人也孔子曰仁者必¶
有勇楊氏當之矣¶
贊曰凡人之情皆謂後來者不及於古之賢者自古亦¶
<pb:KR4h0132_WYG_530-19a>¶
稀獨後代耶及其有之與古人不殊也若髙愍女楊烈¶
婦者雖古烈女其何加焉予懼其行事堙滅而不傳故¶
皆序之將告於史官¶
　　南陽孝子傳(歐陽詹/)¶
貞元九年詹旅行虢州税於村店有一黨先止焉老翁¶
一人丈夫一人婦人一人孩幼兩三人丈夫出絹兩疋¶
賣其囊褁衣服非稱其有絹者視絹有字乃故人鄭師¶
儉手題其名焉問所得曰來自襄陽至臨漢之北郊有¶
<pb:KR4h0132_WYG_530-19b>¶
閔吾父年老而所乗驢弱者遺此絹使與驢博驢問得¶
姓名乎曰其人扶䕶親喪迴上京不知姓名也詹既占¶
鄭書又知鄭侍君靈櫬自南當由彼而還也意其必鄭¶
焉不復問焉各遵所往貞元十一年獲與鄭遇因道所¶
見鄭歔欷為言之曰豫章之回次南陽大澤見一貧翁¶
乗驢驢甚瘠一丈夫肩負雜物可三十斤妻抱半嵗嬰¶
孩童稚驅行兩日山路初盡始行陂澤天久霖雨泥水¶
深老翁瘠驢往往顛踣丈夫則常隨之也每見驢倒擲¶
<pb:KR4h0132_WYG_530-20a>¶
其負若泥若水無顧惜扶抱老弱淚輸盈目倒既數悲¶
不自勝遂以所負寘諸驢而負其父平田積雨潦淖到¶
脛不至田舍竟無憩歇父在子上殊自安畼子在父下¶
亦盡歡心父與子笑子與父笑如同乗髙車連轡逸騎¶
怡怡焉欣欣焉與之行止者三日日無易日時愛其事¶
父母能竭其力也又痛自欲竭所有無其所贈絹一疋¶
令與驢博驢代以載父其人將求驢者三店知欲分路¶
却其絹曰無驢可傳願復本絹每愛其孝又貴其忠為¶
<pb:KR4h0132_WYG_530-20b>¶
度一絹博驢未就更與一絹自虢而西足下之見豈斯¶
人歟詹以如其人所行是難也是亦皇唐純孝一人焉¶
行既可述遂依鄭説為之傳其間問其姓氏亦不知何¶
許人實於南陽澤中見之還以為南陽孝子論曰孝子¶
偕孝矣而贈絹非孝歟惟其有之是以似之鄭公師儉¶
孝子偕孝矣¶
　¶
　文章辨體彚選巻五百三十¶
