# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.683765
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0132_WYG_033-1a>¶
欽定四庫全書¶
　文章辨體彚選巻三十三¶
　　　　　　　　　　　　明　賀復徴　編¶
祝文二(修辭/)¶
　　周迎日辭¶
維某年某月上日明光於上下勤施於四方旁作穆穆¶
惟予一人某敬拜迎於郊以正月朔日迎日於東郊¶
　　賽蔣山廟文(梁沈約/)¶
<pb:KR4h0132_WYG_033-1b>¶
我皇體天御宇望日表尊備樂變乎笙鏞鬱禮華於爼¶
豆邇無不懐逺無不肅鳥革𤣥素之容草移丹緑之狀¶
泉露改味日月重光仰惟大王年踰二百世兼四代揚¶
玉桴布瑤席秦梁楚趙之巫把瓊茅而延佇燕衛宋鄭¶
之音結流風而成曲九嶷之乗蔽日三山之駕若雲¶
　　秋賽文(宋曽鞏/)¶
嵗既順成時方秋歛神能施澤以及物人能備物以事¶
神兹惟舊章夫豈敢怠庶其為福無斁於人¶
<pb:KR4h0132_WYG_033-2a>¶
　　己卯春釋菜先聖文(劉因/)¶
聖代天言明告萬世寥寥方册孰傳聖言天啓聖心程¶
朱將命堙晦浚闢聾聰昬明謂富後人承此遺澤孰云¶
剽盗資我而文肆焉多岐孰謂其一徒為瞻仰有測此¶
心某早躁狂若將有志中實脆屈未立以頽揆厥無成¶
實由貪懦時馳意去擅不自容顧念此心恍焉如失今¶
此闢舘惟我之求講學有徒進修有地研窮叅訂亦復¶
有書於古遺言於今學者尚有禆益少慰此心但懼悠¶
<pb:KR4h0132_WYG_033-2b>¶
悠復循前軌惟神啓迪實有臨之¶
　¶
　¶
　¶
　¶
　¶
　¶
　文章辨體彚選巻三十三¶
