# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:37.415606
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷五百二
<pb:KR4h0132_WYG_502-1a>¶
欽定四庫全書¶
　文章辨體彚選卷五百二¶
　　　　　　　　　　　　明　賀復徴　編¶
史傳二十¶
　　刺客列傳(漢司馬遷/)¶
曹沬者魯人也以勇力事魯荘公荘公好力曹沬爲魯¶
将與齊戰三敗北魯荘公懼乃獻遂邑之地以和猶復¶
以爲将齊桓公許與魯㑹于柯而盟桓公與荘公既盟¶
<pb:KR4h0132_WYG_502-1b>¶
於壇上曹沬執匕首刼齊桓公桓公左右莫敢動而問¶
曰子将何欲曹沬曰齊强魯弱而大國侵魯亦巳甚矣¶
今魯城壊即壓齊境君其圖之桓公乃許盡歸魯之侵¶
地既已言曹沬投其匕首下壇北面就羣臣之位顔色¶
不變辭令如故桓公怒欲倍其約管仲曰不可夫貪小¶
利以自快棄信於諸侯失天下之援不如與之於是桓¶
公乃遂割魯侵地曹沬三戰所亡地盡復予魯其後百¶
六十有七年而呉有專諸之事¶
<pb:KR4h0132_WYG_502-2a>¶
專諸者呉堂邑人也伍子胥之亡楚而如呉也知專諸¶
之能伍子胥既見呉王僚説以伐楚之利呉公子光曰¶
彼伍員父兄皆死於楚而員言伐楚欲自爲報私讎也¶
非能爲呉呉王乃止伍子胥知公子光之欲殺呉王僚¶
乃曰彼光将有内志未可説以外事乃進專諸於公子光¶
光之父曰呉王諸樊諸樊弟三人次曰餘祭次曰夷昧¶
次曰季子札諸樊知季子札賢而不立太子以次傳三¶
弟欲卒致國於季子札諸樊既死傳餘祭餘祭死傳夷¶
<pb:KR4h0132_WYG_502-2b>¶
昧夷昧死當傳季子札季子札逃不肯立呉人乃立夷¶
昧之子僚爲王公子光曰使以兄弟次邪季子當立必¶
以子乎則光真適嗣當立故常隂養謀臣以求立光既¶
得專諸善客待之九年而楚平王死春呉王僚欲因楚¶
䘮使其二弟公子蓋餘屬庸将兵圍楚之潜使延陵季¶
子於晉以觀諸侯之變楚發兵絶呉将蓋餘屬庸路呉¶
兵不得還於是公子光謂專諸曰此時不可失不求何¶
獲且光真王嗣當立季子雖來不吾廢也專諸曰王僚¶
<pb:KR4h0132_WYG_502-3a>¶
可殺也母老子弱而兩弟将兵伐楚楚絶其後方今呉¶
外困於楚而内空無骨鯁之臣是無如我何公子光頓¶
首曰光之身子之身也四月丙子光伏甲士於窟室中¶
而具酒請王僚王僚使兵陳自宮至光之家門户階陛¶
左右皆王僚之親戚也夾立侍皆持長鈹酒既酣公子¶
光詳爲足疾入窟室中使專諸置匕首魚炙之腹中而¶
進之既至王前專諸擘魚因以匕首刺王僚王僚立死¶
左右亦殺專諸王人擾亂公子光出其伏甲以攻王僚¶
<pb:KR4h0132_WYG_502-3b>¶
之徒盡滅之遂自立爲王是爲闔廬闔廬乃封專諸之¶
子以爲上卿其後七十餘年而晉有豫讓之事¶
豫讓者晉人也故嘗事范中行氏而無所知名去而事¶
智伯智伯甚尊寵之及智伯伐趙襄子趙襄子與韓魏¶
合謀滅智伯滅智伯之後而三分其地趙襄子最怨智¶
伯漆其頭以爲飲噐豫讓遁逃山中曰嗟乎士爲知已¶
者死女爲説已者容今智伯知我我必爲報讎而死以¶
報智伯則吾魂魄不愧矣乃變名姓爲刑人入宫塗厠¶
<pb:KR4h0132_WYG_502-4a>¶
中挾匕首欲以刺襄子襄子如厠心動執問塗厠之刑¶
人則豫讓内持刀兵曰欲爲智伯報仇左右欲誅之襄¶
子曰彼義人也吾謹避之耳且智伯亡無後而其臣欲¶
爲報仇此天下之賢人也卒釋去之居頃之豫讓又漆¶
身爲厲吞炭爲啞使形狀不可知行乞於市其妻不識¶
也行見其友其友識之曰汝非豫讓邪曰我是也其友¶
爲泣曰以子之才委質而臣事襄子襄子必近幸子近¶
幸子乃爲所欲顧不易邪何乃殘身苦形欲以求報襄¶
<pb:KR4h0132_WYG_502-4b>¶
子不亦難乎豫讓曰既已委質臣事人而求殺之是懐¶
二心以事其君也且吾所爲者極難耳然所以爲此者¶
将以愧天下後世之爲人臣懐二心以事其君者也既¶
去頃之襄子當出豫讓伏於所當過之橋下襄子至橋¶
馬驚襄子曰此必是豫讓也使人問之果豫讓也於是¶
襄子乃數豫讓曰子不嘗事范中行氏乎智伯盡滅之¶
而子不爲報仇而反委質臣於智伯智伯亦已死矣而¶
子獨何以爲之報仇之深也豫讓曰臣事范中行氏范¶
<pb:KR4h0132_WYG_502-5a>¶
中行氏皆衆人遇我我故衆人報之至於智伯國士遇¶
我我故國士報之襄子喟然歎息而泣曰嗟乎豫子子¶
之爲智伯名既成矣而寡人赦子亦已足矣子其自爲¶
計寡人不復釋子使兵圍之豫讓曰臣聞明主不掩人¶
之美而忠臣有死名之義前君已寛赦臣天下莫不稱¶
君之賢今日之事臣固伏誅然願請君之衣而擊之焉¶
以致報仇之意則雖死不恨非所敢望也敢布腹心於¶
是襄子大義之乃使使持衣與豫讓豫讓㧞劍三躍而¶
<pb:KR4h0132_WYG_502-5b>¶
擊之曰吾可以下報智伯矣遂伏劍自殺死之日趙國¶
志士聞之皆爲涕泣四十餘年而軹有聶政之事¶
聶政者軹深井里人也殺人避仇與母姊如齊以屠爲¶
事久之濮陽嚴仲子事韓哀侯與韓相俠累有卻嚴¶
仲子恐誅亡去㳺求人可以報俠累者至齊齊人或言¶
聶政勇敢士也避仇隱於屠者之閒嚴仲子至門請數¶
反然後具酒自暢聶政母前酒酣嚴仲子奉黄金百鎰¶
前爲聶政母壽聶政驚怪其厚固謝嚴仲子嚴仲子固¶
<pb:KR4h0132_WYG_502-6a>¶
進而聶政謝曰臣幸有老母家貧客㳺以爲狗屠可以¶
旦夕得甘毳以養親親供養偹不敢當仲子之賜嚴仲¶
子辟人因爲聶政言曰臣有仇而行㳺諸侯衆矣然至¶
齊竊聞足下義甚高故進百金者将用爲夫人麤糲之¶
費得以交足下之驩豈敢以有求望邪聶政曰臣所以¶
降志辱身居市井屠者徒幸以養老母老母在政身未¶
敢以許人也嚴仲子固讓聶政竟不肯受也然嚴仲子¶
卒偹賔主之禮而去乆之聶政母死既已葬除服聶政¶
<pb:KR4h0132_WYG_502-6b>¶
曰嗟乎政乃市井之人鼓刀以屠而嚴仲子乃諸侯之¶
卿相也不遠千里枉車騎而交臣臣之所以待之至淺¶
鮮矣未有大功可以稱者而嚴仲子奉百金爲親壽我¶
雖不受然是者徒深知政也夫賢者以感忿睚眦之意¶
而親信窮僻之人而政獨安得黙然而已乎且前日要¶
政政徒以老母老母今以天年終政将爲知已者用乃¶
遂西至濮陽見嚴仲子曰前日所以不許仲子者徒以¶
親在今不幸而母以天年終仲子所欲報仇者爲誰請¶
<pb:KR4h0132_WYG_502-7a>¶
得從事焉嚴仲子具告曰臣之仇韓相俠累俠累又韓¶
君之季父也宗族盛多居處兵衛甚設臣欲使人刺之¶
衆終莫能就今足下幸而不棄請益其車騎壮士可爲¶
足下輔翼者聶政曰韓之與衛相去中間不甚遠今殺¶
人之相相又國君之親此其勢不可以多人多人不能¶
無生得失生得失則語泄語泄是韓舉國而與仲子爲¶
仇豈不殆哉遂謝車騎人徒聶政乃辭獨行仗劍至韓¶
韓相俠累方坐府上持兵㦸而衛侍者甚衆聶政直入¶
<pb:KR4h0132_WYG_502-7b>¶
上階刺殺俠累左右大亂聶政大呼所擊殺者數十人¶
因自皮面决眼自屠出膓遂以死韓取聶政屍暴於市¶
購問莫知誰子於是韓購縣之有能言殺相俠累者予¶
千金乆之莫知也政姊榮聞人有刺殺韓相者賊不得¶
國不知其名姓暴其尸而縣之千金乃於邑曰其是吾¶
弟與嗟乎嚴仲子知吾弟立起如韓之市而死者果政¶
也伏尸哭極哀曰是軹深井里所謂聶政者也市行者¶
諸衆人皆曰此人暴虐吾國相王縣購其名姓千金夫¶
<pb:KR4h0132_WYG_502-8a>¶
人不聞與何敢來識之也榮應之曰聞之然政所以䝉¶
汚辱自棄於市販之間者爲老母幸無恙妾未嫁也親¶
既以天年下世妾已嫁夫嚴仲子乃察舉吾弟困汚之¶
中而交之澤厚矣可奈何士固爲知已者死今乃以妾¶
尚在之故重自刑以絶從妾其奈何畏殁身之誅終㓕¶
賢弟之名大驚韓市人乃大呼天者三卒於邑悲哀而¶
死政之旁晉楚齊衛聞之皆曰非獨政能也乃其姊亦¶
烈女也鄉使政誠知其姊無濡忍之志不重暴骸之難¶
<pb:KR4h0132_WYG_502-8b>¶
必絶險千里以列其名姊弟俱僇於韓市者亦未必敢以¶
身許嚴仲子也嚴仲子亦可謂知人能得士矣其後二¶
百二十餘年秦有荆軻之事¶
荆軻者衛人也其先乃齊人徙於衛衛人謂之慶卿而¶
之燕燕人謂之荆卿荆卿好讀書擊劍以術説衛元君¶
衛元君不用其後秦伐魏置東郡徙衛元君之支屬於¶
野王荆軻嘗㳺過榆次與蓋聶論劍蓋聶怒而目之荆¶
軻出人或言復召荆卿蓋聶曰曩者吾與論劍有不稱¶
<pb:KR4h0132_WYG_502-9a>¶
者吾目之試徃是宜去不敢留使使徃之主人荆卿則¶
已駕而去榆次矣使者還報蓋聶曰固去也吾曩者目¶
攝之荆軻逰於邯鄲魯句踐與荆軻博争道魯句踐怒¶
而叱之荆軻嘿而逃去遂不復㑹荆軻既至燕愛燕之¶
狗屠及善擊筑者高漸離荆軻嗜酒日與狗屠及高漸¶
離飲於燕市酒酣以徃高漸離擊筑荆軻和而歌於市¶
中相樂也已而相泣旁若無人者荆軻雖㳺於酒人乎¶
然其爲人沈深好書其所㳺諸侯盡與其賢豪長者相¶
<pb:KR4h0132_WYG_502-9b>¶
結其之燕燕之處士田光先生亦善待之知其非庸人¶
也居頃之㑹燕太子丹質秦亡歸燕燕太子丹者故嘗¶
質於趙而秦王政生於趙其少時與丹驩及政立爲秦¶
王而丹質於秦秦王之遇燕太子丹不善故丹怨而亡¶
歸歸而求爲報秦王者國小力不能其後秦日出兵山¶
東以伐齊楚三晉稍蠶食諸侯且至於燕燕君臣皆恐¶
禍之至太子丹患之問其傅鞠武武對曰秦地徧天下¶
威脅韓魏趙氏北有甘泉谷口之固南有涇渭之沃擅¶
<pb:KR4h0132_WYG_502-10a>¶
巴漢之饒右隴蜀之山左關殽之險民衆而士厲兵革¶
有餘意有所出則長城之南易水以北未有所定也奈何¶
以見陵之怨欲批其逆鱗哉丹曰然則何由對曰請入¶
圖之居有閒秦将樊於期得罪於秦王亡之燕太子受¶
而舎之鞠武諫曰不可夫以秦王之暴而積怒於燕足¶
爲寒心又况聞樊将軍之所在乎是謂委肉當餓虎之¶
蹊也禍必不振矣雖有管晏不能爲之謀也願太子疾¶
遣樊将軍入匃奴以滅口請西約三晉南連齊楚北購¶
<pb:KR4h0132_WYG_502-10b>¶
於單于其後廼可圖也太子曰太傳之計曠日彌乆心¶
惽然恐不能須臾且非獨於此也夫樊将軍窮困於天¶
下歸身於丹丹終不以廹於强秦而棄所哀憐之交置¶
之匃奴是固丹命卒之時也願太𫝊更慮之鞠武曰夫¶
行危而求安造禍而求福計淺而怨深連結一人之後¶
交不顧國家之大害此謂資怨而助禍矣夫以鴻毛燎¶
於燼炭之上必無事矣且以鵰鷙之秦行怨暴之怒豈¶
足道哉燕有田光先生其爲人智深而勇沈可與謀太¶
<pb:KR4h0132_WYG_502-11a>¶
子曰願因太傅而得交於田先生可乎鞠武曰敬諾出¶
見田先生道太子願圖國事於先生也田光曰敬奉教¶
乃造焉太子逢迎却行爲導跪而襒席田光坐定左右¶
無人太子避席而請曰燕秦不兩立願先生留意也田¶
光曰臣聞騏驥盛壮之時一日而馳千里至其衰老駑¶
馬先之今太子聞光盛壮之時不知臣精已消亡矣雖¶
然光不敢以圖國事所善荆卿可使也太子曰願因先¶
生得結交於荆卿可乎田光曰敬諾即起趨出太子送¶
<pb:KR4h0132_WYG_502-11b>¶
至門戒曰丹所報先生所言者國之大事也願先生勿¶
泄也田光俛而笑曰諾僂行見荆卿曰光與子相善燕¶
國莫不知今太子聞光壮盛之時不知吾形已不逮也¶
幸而教之曰燕秦不相立願先生留意也光竊不自外¶
言足下於太子也願足下過太子於宫荆軻曰謹奉教¶
田光曰吾聞之長者爲行不使人疑之今太子告光曰¶
所言者國之大事也願先生勿泄是太子疑光也夫爲¶
行而使人疑之非節俠也欲自殺以激荆卿曰願足下¶
<pb:KR4h0132_WYG_502-12a>¶
急過太子言光已死明不言也因遂自刎而死荆軻遂¶
見太子言田光已死致光之言太子再拜而跪膝行流¶
涕有頃而後言曰丹所以誡田先生毋言者欲以成大¶
事之謀也今田先生以死明不言豈丹之心哉荆軻坐¶
定太子避席頓首曰田先生不知丹之不肖使得至前¶
敢有所道此天之所以哀燕而不棄其孤也今秦有貪¶
利之心而欲不可足也非盡天下之地臣海内之王者¶
其意不厭今秦已虜韓王盡納其地又舉兵南伐楚北¶
<pb:KR4h0132_WYG_502-12b>¶
臨趙王翦将數十萬之衆距漳鄴而李信出太原雲中¶
趙不能支秦必入臣入臣則禍至燕燕小弱數困於兵¶
今計舉國不足以當秦諸侯服秦莫敢合從丹之私計¶
愚以爲誠得天下之勇士使於秦闚以重利秦王貪其¶
勢必得所願矣誠得刼秦王使悉反諸侯侵地若曹沬¶
之與齊桓公則大善矣則不可因而刺殺之彼秦大将¶
擅兵於外而内有亂則君臣相疑以其閒諸侯得合從¶
其破秦必矣此丹之大願而不知所委命唯荆卿留意¶
<pb:KR4h0132_WYG_502-13a>¶
焉乆之荆軻曰此國之大事也臣駑下恐不足任使太¶
子前頓首固請毋讓然後許諾於是尊荆軻爲上卿舎¶
上舎太子日造門下供太牢具異物閒進車騎美女恣¶
荆軻所欲以順適其意乆之荆軻未有行意秦将王翦¶
破趙虜趙王盡収入其地進兵北略地至燕南界太子¶
丹恐懼乃請荆軻曰秦兵旦暮渡易水則雖欲常侍足¶
下豈可得哉荆軻曰㣲太子言臣願謁之今行而毋信¶
則秦未可親也夫樊将軍秦王購之金千斤邑萬家誠¶
<pb:KR4h0132_WYG_502-13b>¶
得樊将軍首與燕督亢之地圖奉獻秦王秦王必説見¶
臣臣乃得有以報太子曰樊将軍窮困來歸丹丹不忍以¶
已之私而傷長者之意願足下更慮之荆軻知太子不¶
忍乃遂私見樊於期曰秦之遇将軍可謂深矣父母宗¶
族皆爲戮没今聞購将軍首金千斤邑萬家将奈何於¶
期仰天太息流涕曰於期每念之常痛於骨髓顧計不¶
知所出耳荆軻曰今有一言可以解燕國之患報将軍¶
之仇者何如於期乃前曰爲之奈何荆軻曰願得将軍¶
<pb:KR4h0132_WYG_502-14a>¶
之首以獻秦王秦王必喜而見臣臣左手把其䄂右手¶
揕其胸然則将軍之仇報而燕見陵之愧除矣将軍豈¶
有意乎樊於期偏袒搤捥而進曰此臣之日夜切齒腐¶
心也乃今得聞教遂自剄太子聞之馳徃伏屍而哭極¶
哀既已不可奈何乃遂盛樊於期首函封之於是太子¶
豫求天下之利匕首得趙人徐夫人匕首取之百金使¶
工以藥焠之以試人血濡縷人無不立死者乃装爲遣¶
荆卿燕國有勇士秦舞陽年十三殺人人不敢忤視乃¶
<pb:KR4h0132_WYG_502-14b>¶
令秦舞陽爲副荆軻有所待欲與俱其人居遠未來而¶
爲治行頃之未發太子遲之疑其改悔乃復請曰日已¶
盡矣荆卿豈有意哉丹請得先遣秦舞陽荆軻怒叱太¶
子曰何太子之遣徃而不返者豎子也且提一匕首入¶
不測之强秦僕所以留者待吾客與俱今太子遲之請¶
辭决矣遂發太子及賔客知其事者皆白衣冠以送之¶
至易水之上既祖取道高漸離擊筑荆軻和而歌爲變¶
徴之聲士皆垂淚涕泣又前而歌曰風蕭蕭兮易水寒¶
<pb:KR4h0132_WYG_502-15a>¶
壮士一去兮不復還復爲羽聲忼慨士皆瞋目髪盡上¶
指冠於是荆軻就車而去終已不顧遂至秦持千金之¶
資幣物厚遺秦王寵臣中庻子䝉嘉嘉爲先言於秦王¶
曰燕王誠振怖大王之威不敢舉兵以逆軍吏願舉國¶
爲内臣比諸侯之列給貢職如郡縣而得奉守先王之¶
宗廟恐懼不敢自陳謹斬樊於期之頭及獻燕督亢之¶
地圖函封燕王拜送於庭使使以聞大王唯大王命之¶
秦王聞之大喜乃朝服設九賔見燕使者咸陽宫荆軻¶
<pb:KR4h0132_WYG_502-15b>¶
奉樊於期頭函而秦舞陽奉地圖匣以次進至陛秦舞¶
陽色變振恐羣臣怪之荆軻顧笑舞陽前謝曰北蕃蠻¶
夷之鄙人未嘗見天子故振慴願大王少假借之使得¶
畢使於前秦王謂軻曰取舞陽所持地圖軻既取圖奏¶
之秦王發圖圖窮而匕首見因左手把秦王之袖而右¶
手持匕首揕之未至身秦王驚自引而起袖絶㧞劍劍¶
長操其室時惶急劍堅故不可立㧞荆軻逐秦王秦王¶
環柱而走羣臣皆愕卒起不意盡失其度而秦法羣臣¶
<pb:KR4h0132_WYG_502-16a>¶
侍殿上者不得持尺寸之兵諸郎中執兵皆陳殿下非¶
有詔召不得上方急時不及召下兵以故荆軻乃逐秦¶
王而卒惶急無以擊軻而以手共搏之是時侍醫夏無¶
且以其所奉藥囊提荆軻也秦王方環柱走卒惶急不¶
知所爲左右乃曰王負劍負劍遂㧞以擊荆軻斷其左¶
股荆軻廢乃引其匕首以擿秦王不中中銅柱秦王復¶
擊軻軻被八創軻自知事不就倚柱而笑箕踞以罵曰¶
事所以不成者以欲生刼之必得約契以報太子也於¶
<pb:KR4h0132_WYG_502-16b>¶
是左右既前殺軻秦王不怡者良乆已而論功賞羣臣¶
及當坐者各有差而賜夏無且黄金二百鎰曰無且愛¶
我乃以藥囊提荆軻也於是秦王大怒益發兵詣趙詔¶
王翦軍以伐燕十月而㧞薊城燕王喜太子丹等盡率¶
其精兵東保於遼東秦将李信追擊燕王急代王嘉乃¶
遺燕王喜書曰秦所以尤追燕急者以太子丹故也今¶
王誠殺丹獻之秦王秦王必解而社稷幸得血食其後¶
李信追丹丹匿衍水中燕王乃使使斬太子丹欲獻之¶
<pb:KR4h0132_WYG_502-17a>¶
秦秦復進兵攻之後五年秦卒滅燕虜燕王喜其明年¶
秦并天下立號爲皇帝於是秦逐太子丹荆軻之客皆¶
亡高漸離變名姓爲人庸保匿作於宋子乆之作苦聞¶
其家堂上客擊筑傍徨不能去每出言曰彼有善有不¶
善從者以告其主曰彼庸乃知音竊言是非家大人召¶
使前擊筑一座稱善賜酒而高漸離念乆隱畏約無窮¶
時乃退出其衣匣中筑與其善衣更容貌而前舉坐客¶
皆驚下與抗禮以爲上客使擊筑而歌客無不流涕而¶
<pb:KR4h0132_WYG_502-17b>¶
去者宋子傳客之聞於秦始皇秦始皇召見人有識者¶
乃曰高漸離也秦皇帝惜其善擊筑重赦之乃臛其目¶
使擊筑未嘗不稱善稍益近之高漸離乃以鉛置筑中¶
復進得近舉筑扑秦皇帝不中於是遂誅高漸離終身¶
不復近諸侯之人魯勾踐已聞荆軻之刺秦王私曰嗟¶
乎惜哉其不講於刺劍之術也甚矣吾不知人也曩者¶
吾叱之彼乃以我爲非人也¶
　文章辨體彚選巻五百二¶
#+PROPERTY: JUAN 卷五百二
<pb:KR4h0132_WYG_502-18a>¶
欽定四庫全書¶
　文章辨體彚選卷五百二¶
　　　　　　　　　　　　明　賀復徴　編¶
史傳二十¶
　　刺客列傳(漢司馬遷/)¶
曹沬者魯人也以勇力事魯荘公荘公好力曹沬爲魯¶
将與齊戰三敗北魯荘公懼乃獻遂邑之地以和猶復¶
以爲将齊桓公許與魯㑹于柯而盟桓公與荘公既盟¶
<pb:KR4h0132_WYG_502-18b>¶
於壇上曹沬執匕首刼齊桓公桓公左右莫敢動而問¶
曰子将何欲曹沬曰齊强魯弱而大國侵魯亦巳甚矣¶
今魯城壊即壓齊境君其圖之桓公乃許盡歸魯之侵¶
地既已言曹沬投其匕首下壇北面就羣臣之位顔色¶
不變辭令如故桓公怒欲倍其約管仲曰不可夫貪小¶
利以自快棄信於諸侯失天下之援不如與之於是桓¶
公乃遂割魯侵地曹沬三戰所亡地盡復予魯其後百¶
六十有七年而呉有專諸之事¶
<pb:KR4h0132_WYG_502-19a>¶
專諸者呉堂邑人也伍子胥之亡楚而如呉也知專諸¶
之能伍子胥既見呉王僚説以伐楚之利呉公子光曰¶
彼伍員父兄皆死於楚而員言伐楚欲自爲報私讎也¶
非能爲呉呉王乃止伍子胥知公子光之欲殺呉王僚¶
乃曰彼光将有内志未可説以外事乃進專諸於公子光¶
光之父曰呉王諸樊諸樊弟三人次曰餘祭次曰夷昧¶
次曰季子札諸樊知季子札賢而不立太子以次傳三¶
弟欲卒致國於季子札諸樊既死傳餘祭餘祭死傳夷¶
<pb:KR4h0132_WYG_502-19b>¶
昧夷昧死當傳季子札季子札逃不肯立呉人乃立夷¶
昧之子僚爲王公子光曰使以兄弟次邪季子當立必¶
以子乎則光真適嗣當立故常隂養謀臣以求立光既¶
得專諸善客待之九年而楚平王死春呉王僚欲因楚¶
䘮使其二弟公子蓋餘屬庸将兵圍楚之潜使延陵季¶
子於晉以觀諸侯之變楚發兵絶呉将蓋餘屬庸路呉¶
兵不得還於是公子光謂專諸曰此時不可失不求何¶
獲且光真王嗣當立季子雖來不吾廢也專諸曰王僚¶
<pb:KR4h0132_WYG_502-20a>¶
可殺也母老子弱而兩弟将兵伐楚楚絶其後方今呉¶
外困於楚而内空無骨鯁之臣是無如我何公子光頓¶
首曰光之身子之身也四月丙子光伏甲士於窟室中¶
而具酒請王僚王僚使兵陳自宮至光之家門户階陛¶
左右皆王僚之親戚也夾立侍皆持長鈹酒既酣公子¶
光詳爲足疾入窟室中使專諸置匕首魚炙之腹中而¶
進之既至王前專諸擘魚因以匕首刺王僚王僚立死¶
左右亦殺專諸王人擾亂公子光出其伏甲以攻王僚¶
<pb:KR4h0132_WYG_502-20b>¶
之徒盡滅之遂自立爲王是爲闔廬闔廬乃封專諸之¶
子以爲上卿其後七十餘年而晉有豫讓之事¶
豫讓者晉人也故嘗事范中行氏而無所知名去而事¶
智伯智伯甚尊寵之及智伯伐趙襄子趙襄子與韓魏¶
合謀滅智伯滅智伯之後而三分其地趙襄子最怨智¶
伯漆其頭以爲飲噐豫讓遁逃山中曰嗟乎士爲知已¶
者死女爲説已者容今智伯知我我必爲報讎而死以¶
報智伯則吾魂魄不愧矣乃變名姓爲刑人入宫塗厠¶
<pb:KR4h0132_WYG_502-21a>¶
中挾匕首欲以刺襄子襄子如厠心動執問塗厠之刑¶
人則豫讓内持刀兵曰欲爲智伯報仇左右欲誅之襄¶
子曰彼義人也吾謹避之耳且智伯亡無後而其臣欲¶
爲報仇此天下之賢人也卒釋去之居頃之豫讓又漆¶
身爲厲吞炭爲啞使形狀不可知行乞於市其妻不識¶
也行見其友其友識之曰汝非豫讓邪曰我是也其友¶
爲泣曰以子之才委質而臣事襄子襄子必近幸子近¶
幸子乃爲所欲顧不易邪何乃殘身苦形欲以求報襄¶
<pb:KR4h0132_WYG_502-21b>¶
子不亦難乎豫讓曰既已委質臣事人而求殺之是懐¶
二心以事其君也且吾所爲者極難耳然所以爲此者¶
将以愧天下後世之爲人臣懐二心以事其君者也既¶
去頃之襄子當出豫讓伏於所當過之橋下襄子至橋¶
馬驚襄子曰此必是豫讓也使人問之果豫讓也於是¶
襄子乃數豫讓曰子不嘗事范中行氏乎智伯盡滅之¶
而子不爲報仇而反委質臣於智伯智伯亦已死矣而¶
子獨何以爲之報仇之深也豫讓曰臣事范中行氏范¶
<pb:KR4h0132_WYG_502-22a>¶
中行氏皆衆人遇我我故衆人報之至於智伯國士遇¶
我我故國士報之襄子喟然歎息而泣曰嗟乎豫子子¶
之爲智伯名既成矣而寡人赦子亦已足矣子其自爲¶
計寡人不復釋子使兵圍之豫讓曰臣聞明主不掩人¶
之美而忠臣有死名之義前君已寛赦臣天下莫不稱¶
君之賢今日之事臣固伏誅然願請君之衣而擊之焉¶
以致報仇之意則雖死不恨非所敢望也敢布腹心於¶
是襄子大義之乃使使持衣與豫讓豫讓㧞劍三躍而¶
<pb:KR4h0132_WYG_502-22b>¶
擊之曰吾可以下報智伯矣遂伏劍自殺死之日趙國¶
志士聞之皆爲涕泣四十餘年而軹有聶政之事¶
聶政者軹深井里人也殺人避仇與母姊如齊以屠爲¶
事久之濮陽嚴仲子事韓哀侯與韓相俠累有卻嚴¶
仲子恐誅亡去㳺求人可以報俠累者至齊齊人或言¶
聶政勇敢士也避仇隱於屠者之閒嚴仲子至門請數¶
反然後具酒自暢聶政母前酒酣嚴仲子奉黄金百鎰¶
前爲聶政母壽聶政驚怪其厚固謝嚴仲子嚴仲子固¶
<pb:KR4h0132_WYG_502-23a>¶
進而聶政謝曰臣幸有老母家貧客㳺以爲狗屠可以¶
旦夕得甘毳以養親親供養偹不敢當仲子之賜嚴仲¶
子辟人因爲聶政言曰臣有仇而行㳺諸侯衆矣然至¶
齊竊聞足下義甚高故進百金者将用爲夫人麤糲之¶
費得以交足下之驩豈敢以有求望邪聶政曰臣所以¶
降志辱身居市井屠者徒幸以養老母老母在政身未¶
敢以許人也嚴仲子固讓聶政竟不肯受也然嚴仲子¶
卒偹賔主之禮而去乆之聶政母死既已葬除服聶政¶
<pb:KR4h0132_WYG_502-23b>¶
曰嗟乎政乃市井之人鼓刀以屠而嚴仲子乃諸侯之¶
卿相也不遠千里枉車騎而交臣臣之所以待之至淺¶
鮮矣未有大功可以稱者而嚴仲子奉百金爲親壽我¶
雖不受然是者徒深知政也夫賢者以感忿睚眦之意¶
而親信窮僻之人而政獨安得黙然而已乎且前日要¶
政政徒以老母老母今以天年終政将爲知已者用乃¶
遂西至濮陽見嚴仲子曰前日所以不許仲子者徒以¶
親在今不幸而母以天年終仲子所欲報仇者爲誰請¶
<pb:KR4h0132_WYG_502-24a>¶
得從事焉嚴仲子具告曰臣之仇韓相俠累俠累又韓¶
君之季父也宗族盛多居處兵衛甚設臣欲使人刺之¶
衆終莫能就今足下幸而不棄請益其車騎壮士可爲¶
足下輔翼者聶政曰韓之與衛相去中間不甚遠今殺¶
人之相相又國君之親此其勢不可以多人多人不能¶
無生得失生得失則語泄語泄是韓舉國而與仲子爲¶
仇豈不殆哉遂謝車騎人徒聶政乃辭獨行仗劍至韓¶
韓相俠累方坐府上持兵㦸而衛侍者甚衆聶政直入¶
<pb:KR4h0132_WYG_502-24b>¶
上階刺殺俠累左右大亂聶政大呼所擊殺者數十人¶
因自皮面决眼自屠出膓遂以死韓取聶政屍暴於市¶
購問莫知誰子於是韓購縣之有能言殺相俠累者予¶
千金乆之莫知也政姊榮聞人有刺殺韓相者賊不得¶
國不知其名姓暴其尸而縣之千金乃於邑曰其是吾¶
弟與嗟乎嚴仲子知吾弟立起如韓之市而死者果政¶
也伏尸哭極哀曰是軹深井里所謂聶政者也市行者¶
諸衆人皆曰此人暴虐吾國相王縣購其名姓千金夫¶
<pb:KR4h0132_WYG_502-25a>¶
人不聞與何敢來識之也榮應之曰聞之然政所以䝉¶
汚辱自棄於市販之間者爲老母幸無恙妾未嫁也親¶
既以天年下世妾已嫁夫嚴仲子乃察舉吾弟困汚之¶
中而交之澤厚矣可奈何士固爲知已者死今乃以妾¶
尚在之故重自刑以絶從妾其奈何畏殁身之誅終㓕¶
賢弟之名大驚韓市人乃大呼天者三卒於邑悲哀而¶
死政之旁晉楚齊衛聞之皆曰非獨政能也乃其姊亦¶
烈女也鄉使政誠知其姊無濡忍之志不重暴骸之難¶
<pb:KR4h0132_WYG_502-25b>¶
必絶險千里以列其名姊弟俱僇於韓市者亦未必敢以¶
身許嚴仲子也嚴仲子亦可謂知人能得士矣其後二¶
百二十餘年秦有荆軻之事¶
荆軻者衛人也其先乃齊人徙於衛衛人謂之慶卿而¶
之燕燕人謂之荆卿荆卿好讀書擊劍以術説衛元君¶
衛元君不用其後秦伐魏置東郡徙衛元君之支屬於¶
野王荆軻嘗㳺過榆次與蓋聶論劍蓋聶怒而目之荆¶
軻出人或言復召荆卿蓋聶曰曩者吾與論劍有不稱¶
<pb:KR4h0132_WYG_502-26a>¶
者吾目之試徃是宜去不敢留使使徃之主人荆卿則¶
已駕而去榆次矣使者還報蓋聶曰固去也吾曩者目¶
攝之荆軻逰於邯鄲魯句踐與荆軻博争道魯句踐怒¶
而叱之荆軻嘿而逃去遂不復㑹荆軻既至燕愛燕之¶
狗屠及善擊筑者高漸離荆軻嗜酒日與狗屠及高漸¶
離飲於燕市酒酣以徃高漸離擊筑荆軻和而歌於市¶
中相樂也已而相泣旁若無人者荆軻雖㳺於酒人乎¶
然其爲人沈深好書其所㳺諸侯盡與其賢豪長者相¶
<pb:KR4h0132_WYG_502-26b>¶
結其之燕燕之處士田光先生亦善待之知其非庸人¶
也居頃之㑹燕太子丹質秦亡歸燕燕太子丹者故嘗¶
質於趙而秦王政生於趙其少時與丹驩及政立爲秦¶
王而丹質於秦秦王之遇燕太子丹不善故丹怨而亡¶
歸歸而求爲報秦王者國小力不能其後秦日出兵山¶
東以伐齊楚三晉稍蠶食諸侯且至於燕燕君臣皆恐¶
禍之至太子丹患之問其傅鞠武武對曰秦地徧天下¶
威脅韓魏趙氏北有甘泉谷口之固南有涇渭之沃擅¶
<pb:KR4h0132_WYG_502-27a>¶
巴漢之饒右隴蜀之山左關殽之險民衆而士厲兵革¶
有餘意有所出則長城之南易水以北未有所定也奈何¶
以見陵之怨欲批其逆鱗哉丹曰然則何由對曰請入¶
圖之居有閒秦将樊於期得罪於秦王亡之燕太子受¶
而舎之鞠武諫曰不可夫以秦王之暴而積怒於燕足¶
爲寒心又况聞樊将軍之所在乎是謂委肉當餓虎之¶
蹊也禍必不振矣雖有管晏不能爲之謀也願太子疾¶
遣樊将軍入匃奴以滅口請西約三晉南連齊楚北購¶
<pb:KR4h0132_WYG_502-27b>¶
於單于其後廼可圖也太子曰太傳之計曠日彌乆心¶
惽然恐不能須臾且非獨於此也夫樊将軍窮困於天¶
下歸身於丹丹終不以廹於强秦而棄所哀憐之交置¶
之匃奴是固丹命卒之時也願太𫝊更慮之鞠武曰夫¶
行危而求安造禍而求福計淺而怨深連結一人之後¶
交不顧國家之大害此謂資怨而助禍矣夫以鴻毛燎¶
於燼炭之上必無事矣且以鵰鷙之秦行怨暴之怒豈¶
足道哉燕有田光先生其爲人智深而勇沈可與謀太¶
<pb:KR4h0132_WYG_502-28a>¶
子曰願因太傅而得交於田先生可乎鞠武曰敬諾出¶
見田先生道太子願圖國事於先生也田光曰敬奉教¶
乃造焉太子逢迎却行爲導跪而襒席田光坐定左右¶
無人太子避席而請曰燕秦不兩立願先生留意也田¶
光曰臣聞騏驥盛壮之時一日而馳千里至其衰老駑¶
馬先之今太子聞光盛壮之時不知臣精已消亡矣雖¶
然光不敢以圖國事所善荆卿可使也太子曰願因先¶
生得結交於荆卿可乎田光曰敬諾即起趨出太子送¶
<pb:KR4h0132_WYG_502-28b>¶
至門戒曰丹所報先生所言者國之大事也願先生勿¶
泄也田光俛而笑曰諾僂行見荆卿曰光與子相善燕¶
國莫不知今太子聞光壮盛之時不知吾形已不逮也¶
幸而教之曰燕秦不相立願先生留意也光竊不自外¶
言足下於太子也願足下過太子於宫荆軻曰謹奉教¶
田光曰吾聞之長者爲行不使人疑之今太子告光曰¶
所言者國之大事也願先生勿泄是太子疑光也夫爲¶
行而使人疑之非節俠也欲自殺以激荆卿曰願足下¶
<pb:KR4h0132_WYG_502-29a>¶
急過太子言光已死明不言也因遂自刎而死荆軻遂¶
見太子言田光已死致光之言太子再拜而跪膝行流¶
涕有頃而後言曰丹所以誡田先生毋言者欲以成大¶
事之謀也今田先生以死明不言豈丹之心哉荆軻坐¶
定太子避席頓首曰田先生不知丹之不肖使得至前¶
敢有所道此天之所以哀燕而不棄其孤也今秦有貪¶
利之心而欲不可足也非盡天下之地臣海内之王者¶
其意不厭今秦已虜韓王盡納其地又舉兵南伐楚北¶
<pb:KR4h0132_WYG_502-29b>¶
臨趙王翦将數十萬之衆距漳鄴而李信出太原雲中¶
趙不能支秦必入臣入臣則禍至燕燕小弱數困於兵¶
今計舉國不足以當秦諸侯服秦莫敢合從丹之私計¶
愚以爲誠得天下之勇士使於秦闚以重利秦王貪其¶
勢必得所願矣誠得刼秦王使悉反諸侯侵地若曹沬¶
之與齊桓公則大善矣則不可因而刺殺之彼秦大将¶
擅兵於外而内有亂則君臣相疑以其閒諸侯得合從¶
其破秦必矣此丹之大願而不知所委命唯荆卿留意¶
<pb:KR4h0132_WYG_502-30a>¶
焉乆之荆軻曰此國之大事也臣駑下恐不足任使太¶
子前頓首固請毋讓然後許諾於是尊荆軻爲上卿舎¶
上舎太子日造門下供太牢具異物閒進車騎美女恣¶
荆軻所欲以順適其意乆之荆軻未有行意秦将王翦¶
破趙虜趙王盡収入其地進兵北略地至燕南界太子¶
丹恐懼乃請荆軻曰秦兵旦暮渡易水則雖欲常侍足¶
下豈可得哉荆軻曰㣲太子言臣願謁之今行而毋信¶
則秦未可親也夫樊将軍秦王購之金千斤邑萬家誠¶
<pb:KR4h0132_WYG_502-30b>¶
得樊将軍首與燕督亢之地圖奉獻秦王秦王必説見¶
臣臣乃得有以報太子曰樊将軍窮困來歸丹丹不忍以¶
已之私而傷長者之意願足下更慮之荆軻知太子不¶
忍乃遂私見樊於期曰秦之遇将軍可謂深矣父母宗¶
族皆爲戮没今聞購将軍首金千斤邑萬家将奈何於¶
期仰天太息流涕曰於期每念之常痛於骨髓顧計不¶
知所出耳荆軻曰今有一言可以解燕國之患報将軍¶
之仇者何如於期乃前曰爲之奈何荆軻曰願得将軍¶
<pb:KR4h0132_WYG_502-31a>¶
之首以獻秦王秦王必喜而見臣臣左手把其䄂右手¶
揕其胸然則将軍之仇報而燕見陵之愧除矣将軍豈¶
有意乎樊於期偏袒搤捥而進曰此臣之日夜切齒腐¶
心也乃今得聞教遂自剄太子聞之馳徃伏屍而哭極¶
哀既已不可奈何乃遂盛樊於期首函封之於是太子¶
豫求天下之利匕首得趙人徐夫人匕首取之百金使¶
工以藥焠之以試人血濡縷人無不立死者乃装爲遣¶
荆卿燕國有勇士秦舞陽年十三殺人人不敢忤視乃¶
<pb:KR4h0132_WYG_502-31b>¶
令秦舞陽爲副荆軻有所待欲與俱其人居遠未來而¶
爲治行頃之未發太子遲之疑其改悔乃復請曰日已¶
盡矣荆卿豈有意哉丹請得先遣秦舞陽荆軻怒叱太¶
子曰何太子之遣徃而不返者豎子也且提一匕首入¶
不測之强秦僕所以留者待吾客與俱今太子遲之請¶
辭决矣遂發太子及賔客知其事者皆白衣冠以送之¶
至易水之上既祖取道高漸離擊筑荆軻和而歌爲變¶
徴之聲士皆垂淚涕泣又前而歌曰風蕭蕭兮易水寒¶
<pb:KR4h0132_WYG_502-32a>¶
壮士一去兮不復還復爲羽聲忼慨士皆瞋目髪盡上¶
指冠於是荆軻就車而去終已不顧遂至秦持千金之¶
資幣物厚遺秦王寵臣中庻子䝉嘉嘉爲先言於秦王¶
曰燕王誠振怖大王之威不敢舉兵以逆軍吏願舉國¶
爲内臣比諸侯之列給貢職如郡縣而得奉守先王之¶
宗廟恐懼不敢自陳謹斬樊於期之頭及獻燕督亢之¶
地圖函封燕王拜送於庭使使以聞大王唯大王命之¶
秦王聞之大喜乃朝服設九賔見燕使者咸陽宫荆軻¶
<pb:KR4h0132_WYG_502-32b>¶
奉樊於期頭函而秦舞陽奉地圖匣以次進至陛秦舞¶
陽色變振恐羣臣怪之荆軻顧笑舞陽前謝曰北蕃蠻¶
夷之鄙人未嘗見天子故振慴願大王少假借之使得¶
畢使於前秦王謂軻曰取舞陽所持地圖軻既取圖奏¶
之秦王發圖圖窮而匕首見因左手把秦王之袖而右¶
手持匕首揕之未至身秦王驚自引而起袖絶㧞劍劍¶
長操其室時惶急劍堅故不可立㧞荆軻逐秦王秦王¶
環柱而走羣臣皆愕卒起不意盡失其度而秦法羣臣¶
<pb:KR4h0132_WYG_502-33a>¶
侍殿上者不得持尺寸之兵諸郎中執兵皆陳殿下非¶
有詔召不得上方急時不及召下兵以故荆軻乃逐秦¶
王而卒惶急無以擊軻而以手共搏之是時侍醫夏無¶
且以其所奉藥囊提荆軻也秦王方環柱走卒惶急不¶
知所爲左右乃曰王負劍負劍遂㧞以擊荆軻斷其左¶
股荆軻廢乃引其匕首以擿秦王不中中銅柱秦王復¶
擊軻軻被八創軻自知事不就倚柱而笑箕踞以罵曰¶
事所以不成者以欲生刼之必得約契以報太子也於¶
<pb:KR4h0132_WYG_502-33b>¶
是左右既前殺軻秦王不怡者良乆已而論功賞羣臣¶
及當坐者各有差而賜夏無且黄金二百鎰曰無且愛¶
我乃以藥囊提荆軻也於是秦王大怒益發兵詣趙詔¶
王翦軍以伐燕十月而㧞薊城燕王喜太子丹等盡率¶
其精兵東保於遼東秦将李信追擊燕王急代王嘉乃¶
遺燕王喜書曰秦所以尤追燕急者以太子丹故也今¶
王誠殺丹獻之秦王秦王必解而社稷幸得血食其後¶
李信追丹丹匿衍水中燕王乃使使斬太子丹欲獻之¶
<pb:KR4h0132_WYG_502-34a>¶
秦秦復進兵攻之後五年秦卒滅燕虜燕王喜其明年¶
秦并天下立號爲皇帝於是秦逐太子丹荆軻之客皆¶
亡高漸離變名姓爲人庸保匿作於宋子乆之作苦聞¶
其家堂上客擊筑傍徨不能去每出言曰彼有善有不¶
善從者以告其主曰彼庸乃知音竊言是非家大人召¶
使前擊筑一座稱善賜酒而高漸離念乆隱畏約無窮¶
時乃退出其衣匣中筑與其善衣更容貌而前舉坐客¶
皆驚下與抗禮以爲上客使擊筑而歌客無不流涕而¶
<pb:KR4h0132_WYG_502-34b>¶
去者宋子傳客之聞於秦始皇秦始皇召見人有識者¶
乃曰高漸離也秦皇帝惜其善擊筑重赦之乃臛其目¶
使擊筑未嘗不稱善稍益近之高漸離乃以鉛置筑中¶
復進得近舉筑扑秦皇帝不中於是遂誅高漸離終身¶
不復近諸侯之人魯勾踐已聞荆軻之刺秦王私曰嗟¶
乎惜哉其不講於刺劍之術也甚矣吾不知人也曩者¶
吾叱之彼乃以我爲非人也¶
　文章辨體彚選巻五百二¶
