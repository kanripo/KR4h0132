# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:26.268630
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷一百五十五
<pb:KR4h0132_WYG_155-1a>¶
欽定四庫全書¶
　文章辨體彚選巻一百五十五¶
　　　　　　　　　　　　明　賀復徵　編¶
諡議一¶
　吳訥曰按諡法云諡者行之迹大行受大名細行受¶
　小名白虎通曰人行始終不能若一故據其終始明¶
　别善惡所以勸人為善而戒人為惡也繇是觀之則¶
　諡之所繫豈不重歟漢晉而下凡公卿大夫賜諡必¶
<pb:KR4h0132_WYG_155-1b>¶
　下太常定議博士乃訽察其善惡賢否著為諡議以¶
　上於朝若晉秦秀之議何曽賈充唐獨孤及之議苗晉¶
　卿宋李清臣之議歐陽永叔是也當時雖或未能盡¶
　從其言然千百載之下讀其詞者莫不油然興起其¶
　好惡之心嗚呼是其所繫豈不甚重乎哉至若近世¶
　名儒隱士之没門人朋舊有私諡易名之議亦不可¶
　不知云¶
　附吳訥諡法考(按周禮大夫䘮事曰小䘮賜諡疏云/小䘮卿大夫也卿大夫諡君親制之)¶
<pb:KR4h0132_WYG_155-2a>¶
　(使太史往賜之至遣之日小吏往為讀之又按禮記制/曰㓜名冠字五十以伯仲死諡周道也是則賜諡之)¶
　(實始於周焉崇文總目載周公諡法一巻又有春秋/諡法廣諡等書然皆後人取古人諡號増輯而為之)¶
　(也宋仁宗朝眉山蘇洵嘗奉詔編定乃取世傳周公/諡法以下諸書列為三巻總一百六十八諡至孝宗)¶
　(淳熈中夾漈鄭樵後本蘇氏書増損定為上中下三/等通二百一十諡為書以進大抵諡者所以表其實)¶
　(行故必繇君上所賜善惡莫之能揜然在學者亦不/可不知其説故今特載周公諡法於編盖以諸家之)¶
　(説皆祖於此若夫鄭氏之論亦多有/可取者今亦錄附於後讀者詳之)¶
　　周公諡法¶
惟周公旦太公望開嗣王業建功於牧野終將𦵏乃制¶
<pb:KR4h0132_WYG_155-2b>¶
諡法遂叙諡法諡者行之迹也號者功之表也車服位¶
之章也是以大行受大名細行受小名行出於已名生¶
於人(名謂/諡號)民無能名曰神(不名一善/下俱本註)一德不懈曰簡(一/不)¶
(委/世)靖民則法曰皇(靖/安)平易不訾曰簡(不信/訾毁)德象天地曰¶
帝(同於/天地)尊賢貴義曰恭(尊事賢人/寵貴義士)仁義歸往曰王(民往/歸之)¶
敬事供上曰恭(恭奉/也)立志及衆曰公(志無/私也)尊賢敬讓曰¶
恭(敬有德/讓有功)執應八方曰侯(所執行八/方應之也)既過能改曰恭(言/自)¶
(知/也)賞慶刑威曰君(能行/四者)執事堅固曰恭(守正/不移)従之成羣¶
<pb:KR4h0132_WYG_155-3a>¶
曰君(民従/之)愛民長弟曰恭(順長/接弟)揚善賦簡曰聖(所稱得/人所善)¶
(得實所/賦得簡)執禮御賔曰恭(迎待/賔也)敬賔厚禮曰聖(厚於/禮)芘親¶
之闕曰恭(修德以/益之)照臨四方曰明(以明/照之)尊賢讓善曰恭¶
(不專已善/推之於人)譛愬不行曰明(逆知之/故不行)威儀悉備曰欽(威則/可畏)¶
(儀則/可象)經緯天地曰文(成其/道)大慮静民曰定(思樹/惠也)道德博¶
聞曰文(無不/知)純行不爽曰定(行一/不傷)勤學好問曰文(不恥/下問)¶
安民大慮曰定(以慮/安民)慈惠愛民曰文(惠以/成政)安民法古曰¶
定(不失/舊意)愍民惠禮曰文(惠而/有禮)闢地有德曰襄(取之/以義)賜民¶
<pb:KR4h0132_WYG_155-3b>¶
爵位曰文(與同/升)甲胄有勞曰襄(亟征/伐)綏柔士民曰德(安/民)¶
(以居安/土以事)小心畏忌曰僖(思所/當忌)諌争不威曰德(不以威/拒諌)有¶
一伐而還曰釐(知難/而退)剛強直理曰武(剛無欲強不屈直/正直理忠恕也)¶
質淵受諌曰僖(深故/能受)威強敵德曰武(與有德/者敵)温柔賢善¶
曰懿(性能/純淑)克定禍亂曰武(以兵往/故能定)心能制義曰度(制事/得宜)¶
刑民克服曰武(法以正民/能使服也)聰明睿哲曰獻(有通知/之聰)夸智¶
多窮曰武(大志行兵/多所窮極)智質有聖曰獻(有所通/而無蔽)安民立政¶
曰成(政以/安定)五宗安之曰孝(五世/之宗)淵源流通曰康(性無/忌)慈¶
<pb:KR4h0132_WYG_155-4a>¶
惠愛親曰孝(周愛/親族)温柔好樂曰康(好豐年/勤民事)恊時肇厚曰¶
孝(恊合/肇始)秉德不囘曰孝(順於德/而不違)安樂撫民曰康(無四方/之虞)¶
合民安樂曰康(富而/教之)執心克莊曰齋(能自/嚴)布德執義曰¶
穆(穆純/也)資輔就共曰齊(資輔佐/而供成)中情見貎曰穆(性公/露)甄¶
心動懼曰頃(甄/精)容儀恭美曰昭(有儀可象/行恭可美)敏以敬愼曰¶
頃(疾於/所敬)昭德有勞曰昭(能勞/讓)柔德安衆曰靖(成衆/使安)聖聞¶
周達曰昭(聖聖/通合)恭已鮮言曰靖(恭已正身/少言而中)治而無眚曰¶
平(無災/罪也)寛樂令終曰靖(性寛樂義/以善自終)執事有制曰平(不在/意)¶
<pb:KR4h0132_WYG_155-4b>¶
威德剛武曰圍(禦亂/患)布綱治紀曰平(施之/政事)彌年壽考曰¶
胡(久/也)由義而濟曰景(用義/而成)保民耆艾曰胡(六十曰耆/七十曰艾)耆¶
意大慮曰景(耆彊/也)強毅果敢曰剛(強於仁義/果曰毅)布義行剛¶
曰景(以剛/行義)追補前過曰剛(勤善以/補過)清白守節曰貞(行清/白)¶
(志/同)猛以剛果曰威(猛則少寛/果敢行)大慮克就曰真(能大慮非/正而何)¶
不隱無屈曰貞(恆然/無私)強毅執正曰威(問正言/乖邪)闢土服逺¶
曰栢(以闕/正定)治典不殺曰祈(秉常/不衰)克敬動民曰栢(敬以/使之)大¶
慮行節曰孝(言成/其節)闢土兼國曰栢(兼人故/啓土)治民克盡曰¶
<pb:KR4h0132_WYG_155-5a>¶
使(克盡/恩惠)能思辯衆曰元(别之使/各有次)好和不争曰安(生而/少斷)行¶
義說民曰元(民說/其義)道德純一曰思(道大而/徳一)始建國都曰¶
元(非善之良/何以始之)大省兆民曰思(大親民/而不殺)主義行德曰元(以/義)¶
(為主闕/德故)外内思索曰思(言求/善)聖善周聞曰宣(聞謂所聞/善事也)¶
追悔前過曰思(思而/能改)兵革亟作曰莊(以數征/為嚴)行見中外¶
曰慤(内外/如一)通圉克服曰莊(通邊圉/使闕服)狀古述今曰譽(立言/之稱)¶
勝敵制強曰莊(以武/㓛言)昭功寧民曰商(明有/功者)死於原野曰¶
莊(非嚴何/以死難)克殺秉政曰夷(秉政不/闕賢)屡征殺伐曰莊(以嚴/釐之)¶
<pb:KR4h0132_WYG_155-5b>¶
安心好静曰夷(不爽/政)武而不遂曰莊(武功/不成)執義揚善曰¶
德(稱人/之善)柔質慈民曰惠(知其/性)慈仁短折曰懷(短未六十/折未三十)¶
愛民好與曰惠(與謂/施)述義不克曰丁(不能/成義)夙夜警戒曰¶
敬(敬身/急戒)夙夜恭事曰敬(敬以/莅事)有功安民曰烈(以武/立功)象方¶
益平曰敬(法常/而知)秉德尊業曰烈(業以通德/為而能尊)合善典法曰¶
敬(非敬何/以善之)剛克為伐曰翼(伐功/也)剛德克就曰肅(成其使/為終)¶
思慮深逺曰翼(好逺/思也)執心決斷曰肅(言嚴/果)外内貞復曰¶
白(正而復/終始一)不生其國曰聲(生於/外家)不勤成名曰靈(任本性/不見賢)¶
<pb:KR4h0132_WYG_155-6a>¶
(思/齊)未家短折曰殤(未家/未娶)死而志成曰靈(士志不/恡命)愛民好¶
治曰戴(好民/治也)死見神能曰靈(有鬼不/為厲)曲禮不愆曰戴(無/過)¶
亂而不捐曰靈(不能以/治損亂)短折不成曰殤(有知而/夭殤)好祭鬼¶
神曰靈(瀆鬼神/不致逺)隱拂不成曰隱(不以隱拂/改其性)極知鬼事曰¶
靈(其智能/聰徹之)不顯尸國曰隱(以間/主國)見美堅長曰隱(美過/其今)殺¶
戮無辜曰厲(賊良/善人)官人應實曰知(能官/人)愎佷逐過曰剌¶
(去誎曰愎/反是曰佷)肆行勞祀曰悼(放心勞於淫/祀言不修德)不思㤀愛曰剌¶
(忘其愛/已者也)年中早夭曰悼(年不/稱志)早孤短折曰哀(早未知/人事)凶¶
<pb:KR4h0132_WYG_155-6b>¶
年無穀曰荒(不務/耕稼)好變動民曰躁(數移/徙也)外内縱亂曰荒¶
(家不治/官不治)不悔前過曰戾(知而/不改)好樂怠政曰荒(淫於聲樂/怠於政事)¶
怙威肆行曰醜(肆意/行威)在國遭憂曰愍(仍多/大䘮)壅遏不通曰¶
幽(弱坎/下)在國逢難曰愍(逢兵冦/之事)早孤鋪位曰幽(鋪位即/位而卒)¶
禍亂方作曰愍(國無政/動長亂)動祭亂常曰幽(易神/之班)使民悲傷¶
曰愍(苛政/賊害)柔質受諌曰慧(以虚/受人)貞心大度曰匡(心正而/明察也)¶
名實不爽曰質(應/也)德正應和曰莫(正其德/應其和)溫良好樂曰¶
良(言其人可/好可樂)施勤無私曰類(無私惟/義所在)慈和徧服曰順(能/使)¶
<pb:KR4h0132_WYG_155-7a>¶
(人皆服/其慈和)思慮果逺曰明(自任多/近於專)博聞多能曰憲(雖多能/不至於)¶
(大/道)嗇於賜與曰愛(言貪/恡)滿志多窮曰惑(自足者必/不足也)危身¶
奉上曰忠(險不/辭難)思慮不爽曰厚(不差所/思而得)克威捷行曰魏¶
(有威而/敏行)好内逺禮曰煬(朋淫于家/不奉禮)克威惠禮曰魏(雖威/不逆)¶
(禮/)怠政外交曰推(不自明而/恃外交也)去禮逺衆曰煬教誨不倦¶
曰長(以道/教之)疏逺繼位曰紹(非其次第/偶得之也)肇敏行成曰直(始/疾)¶
(行成言/不深也)彰義揜過曰堅(明義以/盖前過)内外賔服曰正(言以正/服之)¶
華言無實曰夸(恢/誕)好亷自克曰節(自勝其/情欲)逆天虐民曰¶
<pb:KR4h0132_WYG_155-7b>¶
抗(背尊大/而逆之)好更改舊曰易(變故/改常)名與實爽曰繆(言名美/而實傷)¶
愛民在刑曰克(道之以政/齊之以法)擇善而従曰比(比方善/而従之)除殘¶
去虐曰湯亂而不損為靈隱哀也景武也施德為文除¶
惡為武辟地為襄服逺為桓剛克為僖柔克為懿履正¶
為莊有過為僖施而不成為宣惠無内德為獻治而生¶
眚為平亂而不損為靈由義而濟為景餘皆象也¶
　　序論(宋鄭樵/)¶
法之為諡者取一文耳非有說也諡法行而其說紛紛¶
<pb:KR4h0132_WYG_155-8a>¶
其書見於世者有周公諡法有春秋諡法有廣諡有今¶
文尚書有大戴記有世本有獨斷有劉熈之書有來奥¶
之書有沈約之書有賀琛之書有王彦威之書有蘇冕¶
之書有扈䝉之書有蘇珣之書其實皆由漢魏以來儒¶
生取古人之諡而釋以已說集而為法也故蘇氏曰周¶
公之法反取賀琛之新法而載之書是知世之諡法其¶
名尤古者益非古法也今考周公之書所用後人之語¶
甚多是皆為諡法者展轉相因言文雜揉無足取也惟¶
<pb:KR4h0132_WYG_155-8b>¶
沈約之書博採古今銓次有紀然亦無所建明至蘇氏¶
承詔編定六家諡法乃取周公春秋廣諡沈約賀琛扈¶
䝉之書斷然有所去取其善惡有一成之論實前人所¶
不及也皇也帝也王也公也侯也君也師也長也胥也¶
實尊卑之號上下之稱且生有爵死有諡以是為諡未¶
之敢聞也若帝王可以為諡則天子亦可以為諡矣若¶
公侯可以為諡則卿大夫亦可以為諡矣若師長可以¶
為諡則父兄亦可以為諡矣無義之談莫此為甚經幾¶
<pb:KR4h0132_WYG_155-9a>¶
百年間而後蘇氏開之堯取累土以命名舜取穠華以¶
命名禹取於獸湯取於水桀以喬木紂以繹絲是非已¶
之所更必父兄之所命也且生有爵死有諡以是為諡¶
未之敢聞也蘇氏未暇及臣不敢後焉謹條其可用者¶
二百十諡分為三類只以一文見義無事乎文之廣無¶
事乎說之繁庶乎表裏蘇氏之學是亦典禮之大者¶
　　後論(鄭樵/)¶
語曰孔文子何以為之文也子曰敏而好學不恥下問¶
<pb:KR4h0132_WYG_155-9b>¶
是以謂之文也然則文子之諡初無諡法仲尼則因問¶
而即其人之行事以釋之奈何先立其法必使人之曲¶
中也規矩本為方圎設而非豫為小大劑量使制器者¶
範圍於此况所作之法只採經傳之言其間有大不通¶
理處子曰敏而好學不恥下問是以謂之文而云敏而¶
好學曰文可也孟子曰陳善閉邪謂之敬而云陳善開¶
邪曰敬可也易之益曰君子見善則遷有過則改而云¶
遷善改過曰益可也左氏曰共用之謂勇而云率義共¶
<pb:KR4h0132_WYG_155-10a>¶
用曰勇可也奈何詩曰哿矣能言巧言如流曰哿可乎¶
書曰賔於四門四門穆穆而云闢於四門曰穆可乎傳¶
曰季子生而有文在其手曰友遂命之而云有文在手¶
曰友何義也書曰乃聖乃神乃武乃文而云乃聖乃神¶
曰武何義也詩序曰太平之君子能持盈守成而云持¶
盈守滿曰成何義也至於終始如一者則謂之終為人¶
所渴望者則謂之渴於義安乎取竝后匹嫡之義而為¶
竝取牝雞之晨惟家之索義而為索是可用乎千百年¶
<pb:KR4h0132_WYG_155-10b>¶
間學者見之禮官博士行之而斷無以為非者¶
　　晋太宰何曽諡議(秦𤣥良/)¶
故太宰何曽雖階世族之𦙍而少以髙亮嚴肅顯登王¶
朝然資性驕奢不循軌則詩云節彼南山惟石巖巖赫¶
赫師尹民具爾瞻言其德行髙峻動必以禮耳丘明有¶
言儉德之恭侈惡之大也大晉受命勞謙隱約曽受寵¶
二代顯亦累世暨乎耳順之年身兼三公之位食大國¶
之租荷保傅之貴方之古人責深負重雖鞠躬盡死猶¶
<pb:KR4h0132_WYG_155-11a>¶
不稱位而乃驕奢過度名被九域以古義言之非惟失¶
輔相之宜實壞人倫之教近世以來宰臣輔相未有受¶
垢辱之聲被有司之劾而䝉恩貸若曽者也周公弔三¶
季之陵遲哀大教之不行於是作諡以紀其終曽參奉¶
之啓手歸全易簀而没盖明愼終死而後已齊之史氏¶
季世陪臣耳猶書君賊累死不懲况於皇代守典之官¶
敢畏強盛而不盡禮管子有言禮義廉恥是謂四維四¶
維不張國乃滅亾宰相大臣人之表儀若生極其情死¶
<pb:KR4h0132_WYG_155-11b>¶
又無貶是則帝室無王刑也王公貴人復何畏哉所謂¶
四維復何寄乎謹按諡法名與實爽曰繆怙亂肆行曰¶
醜宜諡繆醜¶
　　晉賈充諡議(秦𤣥良/)¶
賈充無子舍宗族弗立而以異姓外孫韓謐為後悖禮¶
溺情以亂大倫昔鄫養外孫莒公子為後春秋書莒人¶
滅鄫聖人豈不知外孫親邪但以義推之則無父子之¶
親而絶祖宗之祀諡法昏亂紀度曰荒請諡為荒¶
<pb:KR4h0132_WYG_155-12a>¶
　　甄琛諡文穆議(袁翻/)¶
按禮諡者行之迹也號者功之表也車服者位之章也¶
是以大行受大名細行受細名行生於已名生於人故¶
闔棺然後定諡皆累其生時美惡所以為將來勸戒身¶
雖死使名常存也凡薨亾者屬所即言太鴻臚移本郡¶
大中正條其行節功過承中正移言公府下太常部博¶
士評議為諡列上諡不應法者博士坐如選舉不以實¶
論若行狀失其中正坐如博士自古帝王莫不殷勤重¶
<pb:KR4h0132_WYG_155-12b>¶
愼以為褒貶之實也今日之行狀皆出自其家任其臣¶
子自言君父之行無復相是非之事臣子之欲光揚君¶
父但苦迹之不髙行之不美是以極辭肆意無復限量¶
觀其狀也則周孔聫鑣伊顔接袵論其諡也雖窮文盡¶
武㒺或加焉然今之博士與古不同惟知依其行狀又¶
先問其家人之意臣子所求便為議上都不復斟酌與¶
奪商量是非致號諡之加與汎階莫異專以極美為稱¶
無復貶降之名禮官之失一至於此案甄司徒行狀至¶
<pb:KR4h0132_WYG_155-13a>¶
德與聖人齊蹤鴻名共大賢比迹文穆之諡何足加焉¶
但比來贈諡於例普重如甄琛之流無不復諡謂宜依¶
諡法慈惠愛民曰孝宜諡曰孝穆公自今已後明勅太¶
常司徒有行狀如此言辭流宕無復節限者悉請裁量¶
不聽為受必凖人立諡不得甚加優越仍踵前來之失¶
者付法司科罪¶
　¶
　¶
<pb:KR4h0132_WYG_155-13b>¶
　¶
　¶
　¶
　¶
　¶
　¶
　¶
　文章辨體彚選巻一百五十五¶
