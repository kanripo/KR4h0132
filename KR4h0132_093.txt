# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:24.836143
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷九十三
<pb:KR4h0132_WYG_093-1a>¶
欽定四庫全書¶
　文章辨體彚選巻九十三¶
　　　　　　　　　　　　明　賀復徵　撰¶
疏七¶
　　宦官縱恣疏(後漢黄瓊/)¶
臣聞天者務剛其氣君者務彊其政是以王者處髙自¶
持不可不安履危任力不可不據夫自持不安則顛任¶
力不據則危故聖人升髙據上則以徳義為首涉危蹈¶
<pb:KR4h0132_WYG_093-1b>¶
傾則以賢者為力唐堯以徳化為冠冕以稷契為筋力¶
髙而益崇動而愈據此先聖所以長守萬國保其社稷¶
者也昔髙皇帝應天順民奮劔而王掃除秦項革命創¶
制降徳流祚至於哀平而帝道不綱秕政日亂遂使姦¶
佞擅朝外戚專恣所冠不以仁義為冕所蹈不以賢佐¶
為力終致顛蹶滅絶漢祚天維陵弛民鬼慘愴賴皇乾¶
眷命炎徳復輝光武以聖武天挺繼統興業創基氷泮¶
之上立足枳棘之林擢賢於衆愚之中畫功於無形之¶
<pb:KR4h0132_WYG_093-2a>¶
世崇禮義於交爭循道化於亂離是自持髙而不傾任¶
力危而不跌興復𢎞祚開建中興光被八極埀名無窮¶
至於中葉盛業漸衰陛下初從藩國爰升帝位天下拭¶
目謂見太平而即位以来未有聖政諸梁秉權䜿宦充¶
朝重封累職傾動朝廷卿校牧守之選皆出其門羽毛¶
齒革明珠南金之寳殷滿其室富擬王府埶回天地言¶
之者必族附之者必榮忠臣懼死而杜口萬夫怖禍而¶
木舌塞陛下耳目之明更為聾瞽之主故太尉李固杜¶
<pb:KR4h0132_WYG_093-2b>¶
喬忠以直言徳以輔政念國忘身殞歿為報而坐陳國¶
議遂見殘滅賢愚切痛海内傷懼又前白馬令李雲指¶
言宦官罪穢宜誅皆因衆人之心以救積薪之敝𢎞農¶
杜衆知雲所言宜行懼雲以忠獲罪故上書陳理之乞¶
同日而死所以感悟國家庶雲獲免而雲既不辜衆又¶
并坐天下尤痛益以怨結故朝野之人以忠為諱昔趙¶
殺鳴犢孔子臨河而反夫覆巢破卵則鳯凰不翔刳生¶
夭胎則麒麟不臻誠物類相感理使其然尚書周永昔¶
<pb:KR4h0132_WYG_093-3a>¶
為沛令素事梁冀幸其威勢坐事當罪越拜今職見冀¶
將衰乃陽毁示忠遂因姦計亦取封侯又黄門協邪羣¶
輩相黨自冀興盛腹背相親朝夕圖謀共搆姦宄臨冀¶
當誅無可設巧復記其惡以要爵賞陛下不加清徵審¶
别真偽復與忠臣並時顯封使朱紫其色粉墨雜蹂所¶
謂抵金玉於沙礫碎珪璧於泥塗四方聞之莫不憤歎¶
昔曾子大孝慈母投杼伯竒至賢終於流放夫讒䛕所¶
舉無髙而不可升所抑無深而不可淪可不察歟臣至¶
<pb:KR4h0132_WYG_093-3b>¶
頑駑世荷國恩身輕位重勤不補過然懼於永歿負釁¶
益深敢以埀絶之日陳不諱之言庶有萬分無恨三泉¶
　　請誅中官疏(傅燮/)¶
臣聞天下之禍不由於外皆興於内是故虞舜升朝先¶
除四㓙然後用十六相明惡人不去則善人無由進也¶
今張角起於趙魏黄巾亂於六州此皆釁發蕭墻而禍¶
延四海者也臣受戎任奉辭伐罪始到潁川戰無不克¶
黄巾雖盛不足為廟堂憂也臣之所懼在於治水不自¶
<pb:KR4h0132_WYG_093-4a>¶
其源末流彌増其廣耳陛下仁徳寛容多所不忍故閹¶
竪弄權忠誠不進誠使張角梟夷黄巾變服臣之所憂¶
甫益深耳何者夫邪正之人不宜共國亦猶氷炭不可¶
同器彼知正人之功顯而危亡之兆見皆將巧辭飾説¶
共長虚偽夫孝子疑於屢至市虎成於三夫若不詳察¶
真偽忠臣將復有杜郵之戮矣陛下宜思虞舜四罪之¶
舉速行讒佞放殛之誅則善人思進姦凶自息臣聞忠¶
臣之事君猶孝子之事父也子之事父焉得不盡其情¶
<pb:KR4h0132_WYG_093-4b>¶
使臣身備鈇鉞之戮陛下少用其言國之福也¶
　　諌幸廣城校獵疏(陳蕃/)¶
臣聞人君有事於苑囿唯仲秋西郊順時講武殺禽助¶
祭以敦孝敬如或違此則為肆縱故臯陶戒舜無教逸¶
遊周公戒成王無槃於遊田虞舜成王猶有此戒况徳¶
不及二主者乎夫安平之世尚宜有節况當今之世有¶
三空之戹哉田野空朝廷空倉庫空是謂三空加兵戎¶
未戢四方離散是陛下焦心毁顔坐以待旦之時也豈¶
<pb:KR4h0132_WYG_093-5a>¶
宜揚旗曜武騁心輿馬之觀乎又前秋多雨民始種麥¶
今失其勸相之時而令給驅禽除路之役非聖賢恤民¶
之意也齊景公欲觀於海放乎琅邪晏子為陳百姓惡¶
聞旌旗輿馬之音舉首顰眉之感景公為之不行周穆¶
王欲肆車轍馬跡祭公謀父為誦祈招之詩以止其心¶
誠惡逸遊之害人也¶
　　救李膺等疏(陳蕃/)¶
臣聞賢明之君委心輔佐亡國之主諱聞直辭故湯武¶
<pb:KR4h0132_WYG_093-5b>¶
雖聖而興於伊吕桀紂迷惑亡在失人繇此言之君為¶
元首臣為股肱同體相須共成美惡者也伏見前司𨽻¶
較尉李膺太僕杜宻太尉掾范滂等正身無玷死心社¶
稷以忠忤㫖横加考案或禁錮閉隔或死徙非所杜塞¶
天下之口聾盲一世之人與秦焚書阬儒何以為異昔¶
武王克殷表閭封墓今陛下臨政先誅忠賢遇善何薄¶
待惡何優夫讒人似實巧言如簧使聽之者惑視之者¶
昏夫吉㓙之効存乎識善成敗之機在於察言人君者¶
<pb:KR4h0132_WYG_093-6a>¶
攝天地之政秉四海之維舉動不可以違聖法進退不¶
可以離道規謬言出口則亂及八方何况髠無罪於獄¶
殺無辜於市乎昔禹廵狩蒼梧見市殺人下車而哭之¶
曰萬方有罪在予一人故其興也勃焉又青徐炎旱五¶
榖損傷民物流遷茹菽不足而宫女積於房掖國用盡¶
於羅紈外戚私門貪財受賂所謂禄去公室政在大夫¶
昔春秋之末周徳衰㣲數十年間無復災眚者天所棄¶
也天之於漢殷勤示變以悟陛下除妖去孽實在修徳¶
<pb:KR4h0132_WYG_093-6b>¶
臣位列台司憂責深重不敢私禄惜生坐觀成敗如䝉¶
採録使身首分裂異門而出所不恨也¶
　　除姦疏(陳蕃/)¶
臣聞言不直行不正則為欺天而負人危言極意則羣¶
凶側目禍不旋踵均此二者臣寧得禍不敢欺天也今¶
京師囂囂道路諠譁言侯覽曹節公乘昕王甫鄭䬃等¶
與趙夫人諸女尚書並亂天下附從者升進忤逆者中¶
傷方今一朝羣臣如河中木耳汎汎東西耽禄畏害陛¶
<pb:KR4h0132_WYG_093-7a>¶
下前始攝位順天行誅蘇康管霸並伏其辜是時天氣¶
清明人鬼歡喜奈何數月復縱左右元惡大姦莫此之¶
甚今不急誅必生變亂傾危社稷其禍難量願出臣章¶
宣示左右并令天下諸姦知臣疾之¶
　　諌黨議疏(竇武/)¶
臣聞明主不諱譏刺之言以探幽暗之實忠臣不恤諌¶
爭之患以暢萬端之事是以君臣並熙名奮百世臣幸¶
得遭盛明之世逢文武之化豈敢懐禄逃罪不竭其誠¶
<pb:KR4h0132_WYG_093-7b>¶
陛下初從藩國爰登聖祚天下逸豫謂當中興自即位¶
以來未聞善政梁孫㓂鄧雖或誅滅而常侍黄門續為¶
禍虐欺罔陛下競行譎詐自造制度妄爵匪人朝政日¶
衰姦臣日彊伏尋西京放恣王氏佞臣執政終喪天下¶
今不慮前事之失復循覆轍之軌臣恐二世之難必將¶
復及趙髙之變不朝則夕近者姦臣牢修造設黨議遂¶
收前司𨽻校尉李膺太僕杜宻御史中丞陳翔太尉掾¶
范滂等逮考連及數百人曠年拘録事無効驗臣惟膺¶
<pb:KR4h0132_WYG_093-8a>¶
等建忠抗節志經王室此誠陛下稷卨伊吕之佐而虚¶
為姦臣賊子之所誣枉天下寒心海内失望惟陛下留¶
神澄省時見理出以厭人鬼喁喁之心臣聞古之明君¶
必須賢佐以成政道今臺閣近臣尚書令陳蕃僕射胡¶
廣尚書朱㝢荀緄劉祐魏朗劉矩尹勲等皆國之貞士¶
朝之良佐尚書郎張陵媯皓苑康楊喬邉韶戴恢等文¶
質彬彬明達國典内外之職羣才並列而陛下委任近¶
習專樹饕餮外典州郡内幹心膂宜以次貶斥案罪糾¶
<pb:KR4h0132_WYG_093-8b>¶
罰抑奪宦官欺國之封案其無狀誣罔之罪信任忠良¶
平決臧否使邪正毁譽各得其所寳愛天官唯善是受¶
如此罪徵可消天應可待間者有嘉禾芝草黄龍之見¶
夫瑞生必於嘉士福至實繇善人在徳為瑞無徳為災¶
陛下所行不合天意不宜稱慶¶
　　罪袁紹疏(公孫瓚/)¶
臣聞皇羲以來君臣道著張禮以導人設刑以禁暴今¶
車騎將軍袁紹託承先軌爵任崇厚而性本滛亂情行¶
<pb:KR4h0132_WYG_093-9a>¶
浮薄昔為司𨽻值國多難太后承攝何氏輔朝紹不能¶
舉直錯枉而專為邪媚招來不軌疑誤社稷至令丁原¶
焚燒孟津董卓造為亂始紹罪一也卓既無禮帝主見¶
質紹不能開設權謀以濟君父而棄置節傳迸竄逃亡¶
忝辱爵命背違人主紹罪二也紹為渤海當攻董卓而¶
黙選戎馬不告父兄至使太傅一門纍然同斃不仁不¶
孝紹罪三也紹既興兵涉厯二載不恤國難廣自封植¶
乃多引資糧專為不急割刻無方考責百姓其為痛怨¶
<pb:KR4h0132_WYG_093-9b>¶
莫不咨嗟紹罪四也逼廹韓馥竊奪其州矯刻金玉以¶
為印璽每有所下輙皂囊施檢文稱詔書昔亡新僣侈¶
漸以即真觀紹所擬將必僣亂紹罪五也紹令星工祠望¶
祥妖賂遺財貨與共飲食剋㑹期日攻鈔郡縣此豈大¶
臣所當施為紹罪六也紹與故虎牙都尉劉勲首共造¶
兵勲降服張楊累有功効而以小忿枉加酷害信用讒¶
慝濟其無道紹罪七也故上谷太守髙焉故甘陵相姚¶
貢紹以貪惏横責其錢錢不備畢二人并命紹罪八也¶
<pb:KR4h0132_WYG_093-10a>¶
春秋之義子以母貴紹母親為傅婢地實㣲賤據職髙¶
重享福豐隆有茍進之志無虚退之心紹罪九也又長¶
沙太守孫堅前領豫州刺史遂能驅走董卓掃除陵廟¶
忠勤王室其功莫大紹遣小將盗居其位斷絶堅粮不¶
得深入使董卓乆不服誅紹罪十也昔姬周政弱王道¶
陵遲天子遷徙諸侯背畔故齊桓立柯㑹之盟晉文為¶
踐土之㑹伐荆楚以致菁茅誅曹衛以章無禮臣雖闒¶
茸名非先賢䝉被朝恩負荷重任職在鈇鉞奉辭伐罪¶
<pb:KR4h0132_WYG_093-10b>¶
輙與諸將州郡共討紹等若大事克捷罪人斯得庶續¶
桓文忠誠之効¶
　　請王劉備疏(諸葛亮/)¶
昔唐堯至聖而四凶在朝周成仁賢而四國作難髙后¶
稱制而諸吕竊命孝昭幼沖而上官逆謀皆憑世寵藉¶
履國威權窮凶極亂社稷幾危非大舜周公朱虚博陸¶
則不能擒凶討逆扶危定傾伏惟陛下誕姿聖徳統理¶
萬邦而遭家運不造之難董卓首亂蕩覆京畿曹操階¶
<pb:KR4h0132_WYG_093-11a>¶
禍竊執天衡皇后太子鴆殺見害剥畏天下殘毁民物¶
乆令陛下䝉塵幽處人神無位遏絶王命厭昧皇極欲¶
盜神器左將軍領司𨽻校尉豫荆益等州牧宜成亭侯¶
備授朝爵秩念在輸力以狥國難覩其機兆赫然發憤¶
與車騎將軍董承謀共誅操將安國靜難克寧舊都㑹¶
承不宻令操逰魂遂得長惡殘泯海内臣等每懼王室¶
大有閻樂之禍小有定安之變夙夜惴惴戰慄累息昔¶
在虞書敦序九族周監二代封建同姓詩著其義厯載¶
<pb:KR4h0132_WYG_093-11b>¶
長久漢興之初割裂彊土尊王子弟是以卒折諸吕之¶
難而成太宗之基亮等以備肺腑枝葉宗子藩翰心存¶
國家念在弭亂自操破於漢中海内英雄望風螘附而¶
爵號不顯九錫未加非所以鎮衛社稷光昭萬世奉辭¶
在外詔命斷絶昔西河太守梁統等值漢中興限於河¶
内位同權均不能相率咸推竇融以為元帥卒立績効¶
摧破隗囂今社稷之難甚於隴蜀操外吞天下内殘羣¶
僚朝廷有蕭墻之危而禦侮未立可為寒心臣等輙依¶
<pb:KR4h0132_WYG_093-12a>¶
舊典立備為漢中王拜大司馬董齊六軍糾合同盟掃¶
滅凶逆以漢中巴蜀廣漢犍為為國所署置依漢初立¶
諸侯王故典夫權宜之制茍利國家專之可也然後功¶
成事立臣等退伏矯罪雖死無恨¶
　¶
　¶
　¶
　¶
<pb:KR4h0132_WYG_093-12b>¶
　¶
　¶
　¶
　¶
　¶
　¶
　¶
　文章辨體彚選巻九十三¶
