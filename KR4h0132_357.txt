# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:31.958086
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷三百五十七
<pb:KR4h0132_WYG_357-1a>¶
欽定四庫全書¶
　文章辨體彚選巻三百五十七¶
　　　　　　　　　　　　明　賀復徵　撰¶
序七十七(以下釋類/)¶
　　梁武帝為亮法師製湼槃經疏序¶
曰非言無以寄言言即無言之累累言則可以息言言¶
息則諸見競起所以如來乗本願以託生現慈力以應¶
化離文字以設教忘心相以通道欲使珉玉異價涇渭¶
<pb:KR4h0132_WYG_357-1b>¶
分流制六師而正四倒反八邪而歸一味折世智之角¶
杜異人之口導求珠之心開觀象之目救燒灼於火宅¶
拯沈溺於浪海故法雨降而焦種更榮慧日升而長夜¶
䝉曉發迦葉之憤悱吐真實之誠言雖復二施等於前¶
五大陳於後三十四問參差異辨方便勸引各隨意答¶
舉要論經不出兩途佛性開其本有之源湼槃明其歸¶
極之宗非因非果不起不作義髙萬善事絶百非空空¶
不能測其真際𤣥𤣥不能窮其妙門自非徳均平等心¶
<pb:KR4h0132_WYG_357-2a>¶
合無生金牆玉室豈易入哉¶
　　簡文帝八關齋制序¶
夫五宅易昏四流不汨業動心風情漂愛燄自非識達¶
虚空照靈珠於難曉神緣妙境蓄慈根於未化無以却¶
此四魔登兹十善今列筵肅静髙宇閑䆳香吐六銖烟¶
浮五色目對金容耳餐玉韻無容使情縁異染形不肅¶
恭類倚於鴛宫同力於羊角宜制此心虵祛斯醉象立¶
制如左咸勉聽思謹條八關齋制如左睡眠籌至不覺¶
<pb:KR4h0132_WYG_357-2b>¶
罰禮二十拜擎香爐聽經三契一出不請刺罰禮十拜¶
二出過三契經不還罰禮十拜三鄰座睡眠維那至而¶
不語者罰禮十拜四鄰座睡眠私相容隱不語維那者¶
罰禮十拜五維那不勤聽察有犯制者不即糾舉為衆¶
座所發覺者維那罰禮二十拜擎香罏聽經三契六白¶
黑維那更相糾察若有阿隱罰禮二十拜七聼經契終¶
有不唱讃者罰禮十拜八請刺無次第罰禮十拜九請¶
刺白黑刺有誤者罰禮十拜十¶
<pb:KR4h0132_WYG_357-3a>¶
　　簡文帝莊嚴旻法師成實論義疏序¶
夫事秉文辭理通氣象涉之者尚迷求之者或躓是以¶
問𤣥經於揚子且云不習奏古樂於文侯猶稱則睡厯¶
挍清臺壽王之課不宻氣現牛斗南昌之地或爽況慧¶
門深邃入之者固稀法海波瀾汎之者未易自使河濟¶
混淆魔塵紛糾皎皎毒霜重重苦樹善田之苗不吐意¶
華之彩詎發無常之樓互起闇室之火無暉是以餐蜜¶
挫糟俱珍異論持牛卧棘競起邪宗自佛日團空正流¶
<pb:KR4h0132_WYG_357-3b>¶
蕩垢手擎四缽始乎鹿園之教身卧雙林終於象喻之¶
説含生弗等開塞之義因機感受不同淺深之言或異¶
處處散説本應根縁有不次第各隨等品金棺已掩栴¶
檀之炭無追乳池且涸白&KR1001;之灰斯盡迦葉入定歡喜¶
智滅末地之報已終優波之身且謝於是五部横流八¶
乾起執尋源既舛取着尤别四相乃無常之刀三聚為¶
苦家之質習續不斷稱為集諦無為有體介然可求等¶
智能斷羅漢猶退豈啻千里之舛義起豪釐三豕之書¶
<pb:KR4h0132_WYG_357-4a>¶
謬符晉史北轅趨郢木末搴蕖譬夫服子論兵利害不¶
識膠柱鳴瑟燥濕無變自佛滅之後八百餘年中天竺¶
國婆羅門子名訶梨跋摩梁云師子鎧四種圍陀在家¶
必習三品慧藏八道彌通師事達磨沙門事均反啓於¶
是歎微言之已絶傷頹風之不振抗言動論以朱紫為¶
先發意吐詞必涇渭由巳於是標撮理㑹商㩁異端删¶
夷浮詭捜聚真實造百有二品以為斯論成則㨿文實¶
則明理舉成對壞稱實形虚欲令毗曇外道二途皆廢¶
<pb:KR4h0132_WYG_357-4b>¶
如來論主兩理兼興若夫龍樹馬鳴止筌大教旃延法¶
勝縈縛小乗兼而綜之無踰此説故華氏之玉於兹頂¶
戴楼佉外道結舌無辭百流異出同歸一海萬義區分¶
總乎成實豈止鼓腹湼槃旗靡轍亂鷄鳴真諦喪精掩¶
色多厯年所復寡英才粤我大梁炎圖啓運皇帝含天¶
包地之徳春生夏長之仁以本誓願率化斯土梵輪常¶
轉三寳現前甘露聿宣四部無厭有莊嚴旻法師羽儀¶
鸞鳳負揭光景深以通志神以知來其跡同凡其源莫¶
<pb:KR4h0132_WYG_357-5a>¶
測故以心包四忍行合三空慧比文殊𤣥如善吉總持¶
均阿難之徳樂説召富樓之功思媚我王起予正法宣¶
𢎞此論大盛于京師負笈爭趨懷鉛來逺無勞冠軍之¶
勢自傾衛客固有華陰之徳人歸成市擬儀舎衛超邁¶
泗洙西關自恥南宫不競湘官寺智蒨筆札之功不殊¶
法汰之報安石清辨之妙何止道林之折子猷凡如干¶
巻勒成一部法師大漸深相付嘱豈直田生之亡獨卧¶
施讐之手馬公之學方由鄭氏而陳其義云¶
<pb:KR4h0132_WYG_357-5b>¶
　　元帝法寳聯壁序¶
竊以觀乎天文日月所以貞麗觀乎人文藻火所以昭¶
發況復玉毫朗照出天人之表金牒空觧生文章之外¶
雖境智㝠焉言語斯絶歌詠作焉可略談矣粤乃書稱¶
湯誥篇陳夢説昔則王畿居亳今則帝業維揚功施天¶
下我之自出豈與姚墟石紐譙城温縣御龍居夏唐杜¶
入周而已哉皇帝垂衣負扆辨方正位車書之所㑹同¶
南暨交阯風雲之所沾被西漸流沙武實止戈秉宜生¶
<pb:KR4h0132_WYG_357-6a>¶
之劒樂彰治定減庖犧之琴相兼二八知微知彰將稱¶
四七如貔如虎寧俟容成翠屋之游廣成石室之㑹故¶
以宗心者忘相歸慿者常樂昔轉輪䕶法南宫有金龍¶
之瑞梵天請道東朝開寳蓋之祥盡善盡美獨高皇代¶
古者所以出師入保冬羽秋籥實以周誦幼沖用資端¶
士漢盈末學取慿通議大傳之論孟侯小戴之談司業¶
山川珍異俟郊迎而可知帷幄後言籍墾田而求騐以¶
今方昔事則不然我副君業邁宣尼道髙啓筮之作¶
<pb:KR4h0132_WYG_357-6b>¶
聲超姬發寧假卞蘭之頌譬衡華之峻極如渤海之¶
波瀾顯忠立孝行修言道博施尚仁動微成務智察舞¶
雞爻分封蟻爰初登仕明試以功徳加三輔威行九流¶
董師虎據操鈹蟬冕津鄉沈濟物仰平分之恩沂岱卭¶
岷民思後來之政陳倉畱反裘之化淮海髙墨幘之聲¶
威漸黄支化行赤谷南通舜玉北平堯柳朝鮮航海夜¶
郎欵塞然後體道方震雨施雲行漢用戊申晉維庚午¶
増暉前曜獨擅元貞恩若春風恵如冬日履道為輿策¶
<pb:KR4h0132_WYG_357-7a>¶
賢成駟降意韋編畱神緗帙許商筭術王圍射譜南龜¶
異説東馳雜賦任良奕棊羡門式法箴興琴劒銘自盤¶
盂無不若指諸掌尋涇辯渭重以鳳艷風飛鸞文颷竪¶
纎者入無倫大者含元氣韻調律吕藻震𤣥黄豈俟取¶
讃彦先詢聞雅主至於鹿苑深義龍宫奥説逺命學徒¶
親登講肄詞為憲章言成楷式往復王粲事軼魏儲酬¶
荅蔡謨道髙晉兩似懸鐘之應響猶衢尊之待酌率邇¶
者踵武逖聽者風聲是使金堅閉法寳㝠夕夢無懷不¶
<pb:KR4h0132_WYG_357-7b>¶
滅華胥夜感自非建慧橋明智劒薫戒香沐定水何以¶
空積忽微塵賢劫而終現黍累迴幹蘊珠藏而方傳加¶
以大秦之籍非符八體康居之篆有異六爻二乗始闢¶
譬馬傳兎一體同歸棄犀崇象潤業滋多見思平積本¶
有凝邈了正相因雖談假績不攝單影即此後心還蹤¶
初熖俱宗出倒蓮華起乎淤泥並㑹集藏明珠曜於貧¶
女性相常空般若無五時之説不生煩惱湼槃為萬徳¶
之宗無不酌其菁華撮其㫖要採彼玳鱗拾兹翠羽潤¶
<pb:KR4h0132_WYG_357-8a>¶
珠隨水抵玉崑山每至鶴關旦啟黄綺之儔朝集魚燈¶
夕爛陳吳之徒晩侍皆仰稟神規躬承睿㫖爰錫嘉名¶
謂之聯璧聯含珠而可擬璧與日而俱升以今歲次攝¶
提星在監徳百法明門於兹總備千金不刋獨髙斯典¶
合二百二十巻號曰法寳聨璧雖玉杯繁露若傍蒹葭¶
金臺鑿楹似吞雲夢繹自伏櫪西河攝官南國十迴鳳¶
琯一奉龍光筆削未勤徒榮卜商之序稽古盛則文慙¶
安國之製謹抄纂爵位陳諸左右¶
<pb:KR4h0132_WYG_357-8b>¶
　　唐太宗大唐三藏聖教序¶
盖聞二儀有像顯覆載以含生四時無形潜寒暑以化¶
物是以窺天鑑地庸愚皆識其端明陰洞陽賢哲罕窮¶
其數然而天地苞乎陰陽而易識者以其有像也陰陽¶
處乎天地而難窮者以其無形也故知像顯可徴雖愚¶
不惑形潜莫覩在智猶迷況乎佛道崇虚乗幽控寂𢎞¶
濟萬品典御十方舉威靈而無上抑神力而無下大之¶
則彌於宇宙細之則攝於毫釐無滅無生厯千刼而不¶
<pb:KR4h0132_WYG_357-9a>¶
古若隱若顯運百福而長今妙道凝𤣥遵之莫知其際¶
法流湛寂挹之莫測其源故知蠢蠢凡愚區區庸鄙收¶
其㫖趣能無疑惑者哉然則大教之興基乎西土騰漢¶
廷而皎夢照東域以流慈昔者分形分跡之時言未馳¶
而成化當常現常顯之世民仰徳而知遵及乎晦影歸¶
真遷儀越世金容掩色不鏡三千之光麗象開圖空端¶
四八之相於是微言廣被拯含類於三途遺訓遐宣導¶
羣生於十地然而真教難仰莫能一其㫖歸曲學易迷¶
<pb:KR4h0132_WYG_357-9b>¶
邪正於焉淆亂所以空有之論或習俗而是非大小之¶
乗乍㳂時而隆替有𤣥奘法師者法門之領袖也幼懷¶
貞敏早悟三空之心長契神情先苞四忍之行松風水¶
月未足比其清華仙露明珠詎能方其朗潤故以智通¶
無累神測未形超六塵而迥出隻千古而無對凝心内¶
境悲正法之陵遲栖慮𤣥門慨深文之訛謬思欲分條¶
櫛理廣彼前䎹截偽續真開兹後學是以翹心浄土法¶
遊西域乗危逺邁杖策孤征積雪晨飛途閒失地驚沙¶
<pb:KR4h0132_WYG_357-10a>¶
夕起空外迷天萬里山川撥烟霞而進影百重寒暑躡¶
霜雨而前蹤誠重勞輕求深欲達周遊西宇十有七年¶
窮厯道邦詢求正教雙林八水味道餐風鹿苑鷲峰瞻¶
竒仰異承至言於先聖受真教於上賢探覽妙門精窮¶
奥業一乗五律之道馳驟於心田八藏三篋之文波濤¶
於口海爰自所厯之國總將三藏要文凡六百五十七¶
部譯布中夏宣揚勝業引慈雲於西極注法雨於東垂¶
聖教缺而復合蒼生罪而還福濕火宅之乾燄共拔迷¶
<pb:KR4h0132_WYG_357-10b>¶
途朗愛水之昏波同臻彼㟁是知惡因業墬善以縁昇¶
昇墜之端惟人所託譬夫桂生髙嶺𤣥露方得泫其花¶
蓮出六波飛塵不能汙其葉非蓮性自潔而桂質本貞¶
良繇所負者髙則微物不能累所慿者浄則濁類不能¶
沾夫以卉木無知猶資善而成善況乎人倫有識不縁¶
慶而求慶方冀兹經流施將日月而無窮斯福遐敷與¶
乾坤而永大朕才謝珪璋言慚博達至於内典尤所未¶
聞昨製序文深為鄙拙唯恐穢翰墨於金簡標瓦礫於¶
<pb:KR4h0132_WYG_357-11a>¶
珠林忽得來書謬承褒讃撫躬自省慚悚交并勞師等¶
逺遵深以為媿¶
　¶
　¶
　¶
　¶
　¶
　¶
<pb:KR4h0132_WYG_357-11b>¶
　¶
　¶
　¶
　¶
　¶
　¶
　¶
　文章辨體彚選巻三百五十七¶
