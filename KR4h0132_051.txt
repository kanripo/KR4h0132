# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:23.992667
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷五十一
<pb:KR4h0132_WYG_051-1a>¶
欽定四庫全書¶
　文章辨體彚選巻五十一¶
　　　　　　　　　　　　明　賀復徵　編¶
約¶
　徐師曾曰按字書云約束也言語要結戒令檢束皆¶
　是也古無此體漢王褒始作僮約而後世未聞有繼¶
　者豈以其文無所施用而畧之與愚謂後世如鄉約¶
　之類亦當倣此為之庶㡬不失古意故特列之以為¶
<pb:KR4h0132_WYG_051-1b>¶
　一體¶
　　僮約(漢玉褒/)¶
蜀郡王子淵以事到煎上寡婦楊惠舍有一奴名便了¶
倩行酟酒便了捍大杖上冢巔曰大夫買便了時只約¶
守冢不約為他家男子酟酒子淵大怒曰奴寧欲賣耶¶
惠曰奴父許人人無欲者子即決賣劵之奴復曰欲使¶
皆上不上劵便了不能為也子淵曰諾劵文曰神爵三¶
年正月十五日資中男子王子淵從成都安志里女子¶
<pb:KR4h0132_WYG_051-2a>¶
楊惠買夫時户下髯奴便了決賣萬五千奴從百役使¶
不得有二言晨起灑掃食了洗滌居當穿臼縳箒裁盂¶
鑿井浚渠縳落鉏園斫陌杜碑地刻大枷屈竹作杷削¶
治鹿盧出入不得騎馬載車踑坐大呶下床振頭垂釣¶
刈芻結葦臘纑汲水酪佐䣯&KR2978;織履作粗黏雀張烏結¶
網捕魚繳雁彈鳬登山射鹿入水捕龜淩園縱魚雁鶩¶
百餘驅逐鴟鳥持捎牧猪種薑養芋長育豚駒糞除常¶
潔餧食馬牛皷四起坐夜半益芻二月春分被隄杜疆¶
<pb:KR4h0132_WYG_051-2b>¶
落桑披㯶種𤓰作瓠别茄披䓤焚&KR0008;發疇壟集破封日¶
中早熭雞鳴起春調治馬驢兼落三重舍中有客提壺¶
行酤汲水作餔滌杯整桉園中拔蒜斵蘇切脯築肉臛¶
芋膾魚炰鼈烹茶盡具餔已蓋藏關門塞竇餧猪縱¶
犬勿與鄰里爭鬬奴當飯豆飲水不得嗜酒欲飲美酒¶
惟得染唇漬口不得傾盂覆斗不得辰出夜入交關伴¶
偶舍後有樹當裁作船上至江州下到煎主為府掾求¶
用錢推舫惡敗㯶索綿亭買席往來都洛當為婦女求¶
<pb:KR4h0132_WYG_051-3a>¶
脂澤販於小市歸都擔枲轉出旁蹉牽犬販鵝武陽買¶
茶楊氏池中擔荷往來市聚慎䕶奸偷入市不得夷蹲¶
旁卧惡言醜罵多作刀弓持入益州貨易牛羊奴自交¶
精慧不得癡愚持斧入山斷槧裁轅若殘當作爼機木¶
屐及彘盤焚薪作炭礨石薄岸治舍葢屋書削代牘日¶
暮以歸當送乾薪兩三束四月當披五月當穫十月收¶
豆多取蒲苧益作繩索雨墮無所為當編蔣織箔植種¶
桃李梨柿柘桑三丈一樹八尺為行果類相從縱横¶
<pb:KR4h0132_WYG_051-3b>¶
相當果熟收斂不得吮嚐犬吠當起驚告隣里棖門柱¶
户上樓擊皷椅盾曳矛還落三周勤心疾作不得遨遊¶
奴老力索種莞織蓆事訖欲休當舂一石夜半無事浣¶
衣當白若有私斂主給賓客奴不得有奸私事事當關¶
白奴不聽教當笞一百讀劵文徧訖詞窮咋索仡仡扣¶
頭兩手自搏目涙下落鼻涕長一尺當如王大夫言不¶
如早歸黄土陌蚯蚓鑚額早知當爾王大夫酤酒真不¶
敢作惡¶
<pb:KR4h0132_WYG_051-4a>¶
　　吕氏鄉約(宋吕大忠/)¶
凡鄉之約四一曰德業相勸二曰過失相規三曰禮俗¶
相交四曰患難相恤衆推一人有齒德者為都約正有¶
學行者一人副之約中月輪一人為直月(都副正/不與焉)置三¶
籍凡願人約者書於一籍德業可觀者書於一籍過失¶
可䂓者書於一籍直月掌之月終則以告於約正而授於¶
其次¶
德業相勸德謂見善必行聞過必改能治其身能治其¶
<pb:KR4h0132_WYG_051-4b>¶
家能事父兄能教子弟能御僮僕能肅政教能事長上¶
能睦親故能擇交逰能守廉介能廣施恵能受寄託能¶
救患難能導人為善能規人過失能為人謀事能為衆¶
集事能解鬬爭能決是非能興利除害能居官舉職業¶
謂居家則事父兄教子弟待妻妾在外則事長上接朋¶
友教後生御僮僕至於讀書治田營家濟物畏法令謹¶
租賦好禮樂射御書數之類皆可為之非此之類皆為¶
無益右件德業同約之人各自進修互相勸勉㑹集之¶
<pb:KR4h0132_WYG_051-5a>¶
日相與推舉其能者書於籍以警其不能者¶
過失相規過失謂犯義之過六犯約之過四不修之過¶
五犯義之過一曰酗愽鬬訟(酗謂縱酒喧競博謂賭博/財物鬬謂鬬毆罵詈訟謂)¶
(告人罪惡意在害人誣賴爭訴得已不已/若事干負累及為人侵損而訴之者非)二曰行止踰¶
違(踰禮違法/衆惡皆是)三曰行不恭遜(侮慢齒德者持人短長者/恃强侵人者知過不改聞)¶
(諫愈/甚者)四曰言不忠信(或為人謀事䧟人於惡或與人要/約退即背之或妄說事端熒惑衆)¶
(聽/者)五曰造言誣毁(誣人過惡以無為有以小為大面是/背非或相嘲咏匿名文書及發揚人)¶
(之私隠無狀可求及/喜談人之舊過者)六曰營私太甚(與人交易傷於掊/克者専務進取不)¶
<pb:KR4h0132_WYG_051-5b>¶
(恤餘事者無故而好干求假/貸者受人寄託而有所欺者)犯約之過一曰德業不相¶
勸二曰過失不相規三曰禮俗不相成四曰患難不相¶
恤不修之過一曰交非其人(所交不限士庶但凶惡及/游隋無行衆所不齒者而)¶
(已朝夕與之逰處則為交非其/人若不得已而暫往還者非)二曰㳺戱怠惰(㳺謂無/故出入)¶
(及謁見人止務閑適者戯謂㳺笑無度及意在侵侮或/馳馬擊鞠而不賭財物者怠惰謂不修事業及家事不)¶
(治門庭/不潔者)三曰動作無儀(謂進退太疎野及不恭者不當/言而言及當言而不言者衣冠)¶
(太華飾及全不完整者/不衣冠而入街市者)四曰臨事不恪(主事廢忘期㑹/後時臨事怠慢)¶
(者/)五曰用度不節(謂不計有無過為多費者/不能安貧非道營求者)右件過失¶
<pb:KR4h0132_WYG_051-6a>¶
同約之人各自省察互相規戒小則密規之大則衆戒¶
之不聽則㑹集之日直月以告於約正約正以義理誨¶
諭之謝過請改則書於籍以俟其爭辯不服與終不能¶
改者皆聽其出約¶
禮俗相交禮俗之交一曰尊幼輩行二曰造請拜揖三¶
曰請召送迎四曰慶弔贈遺尊幼輩行凡五等曰尊者¶
(謂長於已三十歲/以上在父行者)曰長者(謂長於已十歲/以上在兄行者)曰敵者(謂年/上下)¶
(不滿十歲者長者謂/稍長少者為稍少)曰少者(謂少於已十/歲以下者)曰幼者(謂少/於已)¶
<pb:KR4h0132_WYG_051-6b>¶
(二十歲/以下者)造請拜揖凡三條曰凡少者幼者於尊者長者¶
歲首冬至四孟月朔辭且賀謝皆為禮見(皆具門狀用/幞頭公服腰)¶
(帶靴笏無官具名紙用幞頭襴衫腰帶繫鞋惟四孟通/用㡌子皂衫腰帶凡當行禮而有恙故皆先使人白之)¶
(或遇雨雪則尊長/先使人喻止來者)此外候問起居質疑白事及赴請召¶
皆為燕見(深衣凉衫皆可尊/長令免即去之)尊者受謁不報(歲首冬至/具已名榜)¶
(子令子弟報/之如其服)長者歲首冬至具榜子報之如其服餘令¶
子弟以已名榜子代行凡敵者歲首冬至辭見賀謝相¶
往還(門狀名紙同上/惟止服帽子)凡尊者長者無事而至少者幼者¶
<pb:KR4h0132_WYG_051-7a>¶
之家惟所服(深衣凉衫道服背子/可也敵者燕見亦然)曰凡見尊者長者門¶
外下馬俟於外次乃通名(凡往見人入門必問主人食/否有他客否有他幹否度無)¶
(所妨乃命展刺有妨則/少俟或且退後皆放此)主人使將命者先出迎客客趨¶
入至廡間王人出降階客趨進主人揖之升堂禮見四¶
拜而後坐燕見不拜(旅見則旅拜少者幼者自為一列/幼者拜則跪而扶之少者拜則跪)¶
(扶而荅其半若尊者長者齒德殊絶則少者幼者堅請/納拜尊者許則立而受之長者許則跪而扶之拜訖則)¶
(揖而退主人命之坐/則致謝訖揖而坐)退(凡相見主人語終不更端則告/退或主人有倦色或方幹事而)¶
(有所俟者皆告退/可也後皆倣此)則主人送於廡下若命之上馬則三¶
<pb:KR4h0132_WYG_051-7b>¶
辭許則揖而退出大門乃上馬不許則從其命凡見敵¶
者門外下馬使人通名俟於廡下或㕔側禮見則再拜¶
(稍少者先拜/旅見則特拜)退則主人請就階上馬(徒行則主人/送於門外)凡少¶
者以下則先遣人通名主人具衣冠以俟客入門下馬¶
則趨出迎揖升堂來報禮則再拜謝(客止之/則止)退則就階¶
上馬(客徒行則迎于大門之外送亦如之仍/随其行數步揖之則止望其行逺乃入)曰凡遇尊¶
長於道皆徒行則趨進揖尊長與之言則對不則立於¶
道側以俟尊長已過乃揖而行或皆乗馬於尊者則回¶
<pb:KR4h0132_WYG_051-8a>¶
避之於長者則立馬道側揖之俟過乃揖而行若已徒¶
行而尊長乗馬則囘避之(凡徒行遇所識/乗馬皆倣此)若已乗馬而¶
尊長徒行望見則下馬前揖已避亦然過既遠乃上馬¶
若尊長令上馬則固辭遇敵者皆乘馬則分道相揖而¶
過彼徒行而不及避則下馬揖之過則上馬遇少者以¶
下皆乗馬彼不及避則揖之而過彼徒行不及避則下¶
馬揖之(於幼者則不/必下可也)請召迎送凡四條曰凡請尊長飲¶
食親往投書(禮薄則不必投書召他/客則不可兼召尊長)既來赴明日親往¶
<pb:KR4h0132_WYG_051-8b>¶
謝之召敵者以書簡明日交使相謝召少者用客目明¶
日客親往謝曰凡聚㑹皆鄉人則坐以齒(非士類/則不)若有¶
親則别序若有他客有爵者則坐以爵(不相妨者/猶以齒)若有¶
異爵者雖鄉人亦不以齒(異爵謂命士大夫/以上今陞朝官是)若特請召¶
或迎勞出餞皆以專召者為上客如昏禮則姻家為上¶
客皆不以齒爵為序曰凡燕集初坐别設桌子於兩楹¶
間置大盃於其上主人降席立於桌東西向上客亦降¶
席立於桌西東向主人取盃親洗上客辭主人置盃桌¶
<pb:KR4h0132_WYG_051-9a>¶
子上親執酒斟之以器授執事者遂執盃以獻上客上¶
客受之復置桌子上主人西向再拜上客東向再拜興¶
取酒東向跪祭遂飲以盃授賛者遂拜主人答拜(若少/者以)¶
(下為客飲畢而拜/則主人跪受如常)上客酢主人如前儀主人乃獻衆賓¶
如前儀惟獻酒不拜(若衆賓中有齒爵者則/特獻如上客之儀不酢)若婚㑹姻¶
家為上客則雖少亦荅其拜曰几有遠出遠歸者則送¶
迎之少者幼者不過五里敵者不過三里各期㑹於一¶
處拜揖如禮有飲食則就飲食之少者以下俟其既歸¶
<pb:KR4h0132_WYG_051-9b>¶
又至其家省之慶弔贈遺凡四條曰凡同約有吉事則¶
慶之(冠子生子預薦登第進官之屬皆可賀婚禮雖曰/不賀然禮有曰賀娶妻者葢但以物助其賓客之)¶
(費而/已)有凶事則弔之(䘮葬水/火之類)毎家只家長一人與同約¶
者俱往其書問亦如之若家長有故或與所慶弔者不¶
相接則其次者當之曰凡慶禮如常儀有贈物(用幣帛/酒食菓)¶
(實之屬衆議量力定數多不過三五千少/至一三百如情分厚薄不同則從其厚薄)或其家力有¶
不足則同約為之借助器用及為營幹曰凡弔禮聞其¶
初䘮(聞䘮/同)未易服則率同約者深衣而往哭弔之(凡弔/尊者)¶
<pb:KR4h0132_WYG_051-10a>¶
(則為首者致辭而旅拜敵以下則不拜主人拜則荅之/少者以下則扶之不識生者則不弔不識死者則不哭)¶
且助其凡百經營之事主人既成服則相率素幞頭素¶
襴衫素帶(皆以白生/紗絹為之)具酒果食物而往奠之(死者是敵/以上則拜)¶
(而奠以下則奠而不拜主人不易服則亦不易服主人/不哭則亦不哭情重則雖主人不變不哭亦變而哭之)¶
(&KR0608;禮用錢帛衆/議其數如慶禮)及葬又相率致賵俟發引則素服而送¶
之(賵如&KR0608;禮或以禮食犒/其役夫及為之幹事)及卒哭及小祥及大祥皆常¶
服弔之曰凡䘮家不可具酒食衣服以待弔客弔客亦¶
不可受曰凡聞所知之䘮或逺不能往則遣使致奠就¶
<pb:KR4h0132_WYG_051-10b>¶
外次衣弔服再拜哭而送之(惟至親篤/友為然)過朞年則不哭¶
情重則哭其墓右禮俗相交之事直月主之有朞日者¶
為之朞日當糾集者督其違慢凡不如約者以告於約¶
正而詰之且書於籍患難相恤患難之事七一曰水火¶
(小則遣人救之甚則親/往多率人救且弔之)二曰盜賊(近者同力追捕有力/者為告之官司其家)¶
(貧則為助/出募賞)三曰疾病(小則遣人問之甚則為訪/醫藥貧則助其飬疾之費)四曰死¶
䘮(闕人則助其幹辨/乏財則賻贈借貸)五曰孤弱(孤遺無依者若能自贍/則為之區處稽其出納)¶
(或聞於官司或擇人教之及為求婚姻貧者協力濟之/無令失所若有侵欺之者衆人力為之辨理若稍長而)¶
<pb:KR4h0132_WYG_051-11a>¶
(放逸不檢亦防察約束/之無令䧟之於不義)六曰誣枉(有為人誣杜過惡不/能自伸者勢可以聞)¶
(於官府則為言之有方畧可以救觧之為/觧之或其家因而失所者衆共以財濟之)七曰貧乏(有/安)¶
(貧守分而生計大不足者衆以財濟/之或為之假貸置産以歲月償之)右患難相恤之事¶
凡有當救恤者其家告於約長急則同約之近者為之¶
告約正命直月徧告之且為之糾集而程督之凡同約¶
者財物器用車馬人僕皆有無相假若不急之用及有¶
所妨者則不必借可借而不借及踰期不還及損壞借¶
物者論如犯約之過書於籍鄰里或有緩急雖非同約¶
<pb:KR4h0132_WYG_051-11b>¶
而先聞知者亦當救助或不能救助則為之告於同約¶
而謀之有能如此者則亦書其善於籍以告約人¶
凡預約者月朔皆㑹(朔日有故則前期三日別定一日/直月報㑹者所若逺者惟赴孟朔)¶
(又遠者歲一/再至可也)直月率錢具食(毎人不過一二百孟朔具/果酒二行麪飯一㑹餘月)¶
(則去酒果或/直設飯可也)㑹日夙興約正副正直月本家行禮若㑹¶
族罷皆深衣俟於鄉校設先聖先師之像於北壁下(無/鄉)¶
(校則别擇/一寛閑處)先以長少序拜於東序(凡拜尊者跪而扶之/長者跪而荅其半稍)¶
(長者俟其俯/伏而荅之)同約者如其服而至(有故則先一日使人/告於直月同約之家)¶
<pb:KR4h0132_WYG_051-12a>¶
(子弟雖未能入籍亦許隨衆序拜未能序拜亦許侍立/觀禮但不與飲食之㑹或别率錢畧設㸃心於他處)¶
俟於外次既集以齒為序立於門外東向北上約正以¶
下出門西向南上(約正與齒最/尊者正相向)揖迎入門至庭中北面¶
皆再拜約正升堂上香降與在位者皆再拜(約正升降/皆自阼階)¶
揖分東西向立(如門外/之立)約正三揖客三讓約正先升客¶
從之(約正以下升自阼/階餘人升自西階)皆北面立(約正以下西/上餘人東上)約正少¶
進西向立副正直月次其右少退直月引尊者東向南¶
上長者西向南上(皆以約正之年推之後放此西向者/其位在約正之右少進餘人如故)¶
<pb:KR4h0132_WYG_051-12b>¶
約正再拜凡在位者皆再拜(此拜/尊者)尊者受禮如儀(惟以/約正)¶
(之年為受/禮之節)退北壁下南向東上立直月引長者東面如¶
初禮退則立於尊者之西東上(此拜長者拜時/惟尊者不拜)直月又¶
引稍長者東向南上約正與在位者皆再拜稍長者荅¶
拜退立於西序東向北上(此拜稍長者拜時/尊者長者不拜)直月又引¶
稍少者東面北上拜約正約正荅之稍少者退立於稍¶
長者之南直月以次引少者東北向西北上拜約正約¶
正受禮如儀拜者復位又引幼者亦如之既畢揖各就¶
<pb:KR4h0132_WYG_051-13a>¶
次(同列未講禮者/拜於西序如初)頃之約正揖就坐(約正坐堂東南上/約中年最尊者坐)¶
(堂西南向副正直月次約正之東南向西上餘人以齒/為序東西相向以北為上若有異爵者則坐於尊者之)¶
(西南向/東上)直月抗聲讀約一過副正推說其意未逹者許¶
其質問於是約中有善者衆推之有過者直月糾之約¶
正詢其實狀於衆無異辭乃命直月書之直月遂讀記¶
善籍一過命執事以記過籍徧呈在坐各黙觀一過既¶
畢乃食食畢少休復㑹於堂上或說書或習射講論從¶
容(講論須有益之事不得輒道神怪邪僻悖亂之言及/私議朝廷州縣政事得失及揚人過惡違者直月糾)¶
<pb:KR4h0132_WYG_051-13b>¶
(而書/之)至晡乃退¶
　　雲社約(明賀復徴/)¶
社之號著於禮僅若今之同里云爾顧世之標為名者¶
務廣大其聲氣且或互相援附黨人之目適為賢累社¶
云乎哉夫社自不廢廣大也傳曰天下之善士斯友天¶
下之善士然差下焉一國爾一鄉爾不哆天下也予猶¶
未免為鄉人也則社於鄉宜爾亦以遵禮云爾社有約¶
詞必質為骨也言必實為宅也行必平為域也毋茍同¶
<pb:KR4h0132_WYG_051-14a>¶
毋立異業不相訾方員皆絜也文不强律華朴皆飾也¶
宴㑹不以奢相伐也談議不以拂相失也望衡對宇歡¶
情日接千里命駕偶一相思所以重聚樂吉不速也如¶
是庶㡬同心矣心之既同不以窮逹異并不以生死異¶
則他日特立於治亂安危之際可以見天下而質古人¶
亦此心爾徒社云乎哉¶
社之有姓氏也所以别異也姓氏之有譜也異而同矣¶
生同鄉業同道行同志其天作之合耶譜姓氏第一吳¶
<pb:KR4h0132_WYG_051-14b>¶
次修賛元行二夏蘧然蘧行一蔣冷生清行一眭修年¶
思永行三楊爾寧志逺行二姜賢聚大緯行三吳襄宗¶
拱辰行六湯愚公愚行二張範我伯駿行一家弟賀魯¶
縫王醇行二舍侄賀古愚之直行一予不佞復徵字仲¶
來行二¶
夫士立朝則以賢居鄉則以齒社必以年序也序年第¶
二吳次修萬厯辛丑年七月二十九日生夏蘧然萬厯¶
辛丑年八月十八口生古愚侄萬厯癸卯年十二月十¶
<pb:KR4h0132_WYG_051-15a>¶
九日生蔣冷生萬厯甲辰年十一月二十日生魯縫弟¶
萬厯丙午年十月初四日生眭修年萬厯已酉年正月¶
十四日生楊爾寧萬厯已酉年五月二十六日生姜賢¶
聚萬厯辛亥年四月初十日生吳襄宗萬厯癸丑年六¶
月初九日生湯愚公萬厯甲寅年九月十一日生張範¶
我萬厯甲寅年九月二十日生予不佞復徵萬厯庚子¶
年三月二十六日生而馬齒加長矣¶
毎月以佳節為期期先十日傳一柬期日已刻早赴不¶
<pb:KR4h0132_WYG_051-15b>¶
待速務在必赴毋爽期訂期第三中秋仲來重九爾寧¶
迎寒次修長至賢聚上元襄宗花朝愚公上已古愚結¶
夏範我端午魯縫七夕蘧然冷生修年¶
交之有社也以文事起也文章一事寸心千古安得以¶
雕蟲少之是日務拈數題有切時務當義理協性情者¶
不拘今文古文詩歌之類彚月長處以便傳送互閲徵¶
文第四¶
㑹日聚談不有紀錄雖空谷足音亦隨響而逝矣或尚¶
<pb:KR4h0132_WYG_051-16a>¶
論古人或縱談時事或𤣥心獨證或互有發明各記其¶
語日久成帙亦可覘所得也紀言第五¶
學貴下也戒傲心功貴恒也戒怠心入貴巽也戒躁心¶
飬貴靜也戒蕩心應貴直也戒機心器貴宏也戒褊心¶
欲貴寡也戒貪心用貴節也戒侈心識貴超也戒習心¶
人貴同也戒忌心申戒第六¶
登山臨水日宴忘歸林木翳然㑹心甚逺或䇿杖郊坰¶
或放舟湖曲正不必拘拘集斗室也選地第七¶
<pb:KR4h0132_WYG_051-16b>¶
騷人墨卿四方豪傑之士有至止吾鄉者不妨邀入以¶
成勝㑹庻得知新之樂益見大道之宏廣類第八¶
午食每席暈素六簋夕則兩㸃一湯菓脯之類不過二¶
十器不殺生酒行無算寧損於約内毋溢於約外例供¶
第九¶
社友逢初度諸友各具小分送主人主人期以日食俱¶
減半務益簡素鄉居逺者不必與惟庚寅兮吾以降靈¶
均所以述始生也燕始第十¶
<pb:KR4h0132_WYG_051-17a>¶
　¶
　¶
　¶
　¶
　¶
　¶
　¶
　¶
<pb:KR4h0132_WYG_051-17b>¶
　¶
　¶
　¶
　¶
　¶
　¶
　¶
　文章辨體彚選卷五十一¶
