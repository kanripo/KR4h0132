# -*- mode: mandoku-view; -*-
#+TITLE: 文章辨體彙選,卷三百八十一
#+DATE: 2015-08-25 00:39:25.686541
#+PROPERTY: ID KR4h0132
#+PROPERTY: BASEEDITION WYG    
#+PROPERTY: JUAN 卷一百三十
<pb:KR4h0132_WYG_130-1a>¶
欽定四庫全書¶
　文章辨體彚選巻一百三十¶
　　　　　　　　　　　　明　賀復徵　編¶
表六¶
　　進大明律表(明宋濂/)¶
臣聞天生蒸民不能無欲欲動情勝詭僞日滋强暴縱¶
其侵陵柔懦無以自立故聖人者出因時制治設刑憲¶
以爲之防欲使惡者知懼而善者獲寧傳所謂獄者萬¶
<pb:KR4h0132_WYG_130-1b>¶
民之命所以禁暴止邪養育羣生者也譬諸禾黍必刈¶
稂莠而後苖始茂方於白粲必去砂礫而後食可飡茍¶
梗化敗俗之徒不有以誅之雖堯舜不能以爲治夫自¶
軒轅以來代有刑官而五刑之法漸著其詳弗可復知¶
逮魏文侯師於李悝始采諸國刑典造法經六篇漢蕭¶
何加以三篇通號九章曹魏劉那又衍漢律爲十二篇¶
晉賈充又參魏律爲二十篇唐長孫無忌等又取漢魏¶
晉三家擇可行者定爲十二篇大槩皆以九章爲宗厯¶
<pb:KR4h0132_WYG_130-2a>¶
代之律至於唐亦可謂集厥大成矣洪惟皇帝陛下受¶
億君師之命登大寳位保乂臣民孳孳弗怠其訓廸羣¶
臣諄復數千言惟恐其有犯慈愛仁厚之意每見於言¶
外是大舜惟刑之恤之義也矜閔愚民無知陷於罪戾¶
法司奏讞輙惻然弗寧多所寛宥是神禹見辜而泣之¶
心也惟貪墨之吏承踵元弊不異白粲中之砂礫禾黍¶
中之稂莠也乃不得已假峻法以繩之是以臨御以來¶
屢詔大臣更定新律至五六而弗倦者凡欲生斯民也¶
<pb:KR4h0132_WYG_130-2b>¶
今又特勅刑部尚書劉惟謙重㑹衆律以恊厥中而近¶
代比例之繁姦吏可資爲出入者咸痛革之每一篇成¶
輙繕書上奏掲於西廡之璧親御翰墨爲之裁定由是¶
仰見陛下仁民愛物之心與虞夏帝王同一哀矜也易¶
曰山上有火旅君子以明慎用刑而不留獄言獄不可¶
不謹也書曰刑期於無刑言辟以止辟而民自不敢犯¶
也陛下聖慮淵深上稽天理下揆人情成此百代之凖¶
繩實有易書之奥㫖行見好生之德洽於民心凡日月¶
<pb:KR4h0132_WYG_130-3a>¶
所照霜露所墜有血氣者莫不上承神化改過遷善而¶
悉臻雍熈之治矣何其盛哉臣惟謙以洪武六年冬十¶
一月受詔明年二月書成篇目一凖之於唐曰名例曰¶
衛禁曰職制曰户婚曰廐庫曰擅興曰賊盗曰鬬訟曰¶
詐僞曰雜律曰捕亡曰斷獄采用已頒舊律二百八十¶
八條續律百二十八條舊令改律三十六條因事制律¶
三十一條掇唐律以補遺一百二十三條合六百有六¶
分爲三十巻其間或損或益或仍其舊務合重輕之宜¶
<pb:KR4h0132_WYG_130-3b>¶
謹奉表¶
　　謝恩表(劉基/)¶
伏以出草萊而遇真主受榮寵而歸故鄉此人人之所¶
願欲而不可得者也中謝欽惟皇帝陛下以聖神文武¶
之姿提一旅之衆龍興淮甸掃除羣雄不數年間遂定¶
中原奄有四海神謨廟斷悉出聖衷舜禹以來未之有¶
也臣基一介愚庸生長南裔踈拙無似其能識主於未¶
發之先者亦猶巢鵲之知太嵗園葵之企太陽以管窺¶
<pb:KR4h0132_WYG_130-4a>¶
天偶見於此非臣之知有過於人也至於仰觀乾象言¶
或有驗者是乃天以大命授之陛下若有鬼神隂誘臣¶
衷開導使言非臣念慮所能及也聖德廣大不遺葑菲¶
逺法唐虞功疑惟重之典錫臣以封爵賜臣以實禄俾¶
臣囘還故鄉受榮寵以終其天年臣竊自揆何修而膺¶
此犬馬㣲忱惟増愧懼已於洪武四年二月初四日到¶
家謹遣長男璉捧表詣闕拜謝聖恩臣基無任激切屏¶
營之至謹奉表稱謝以聞¶
<pb:KR4h0132_WYG_130-4b>¶
　　進五經四書性理大全表(胡廣/)¶
伏以六經之道昭如日星經緯乎天地貫徹乎古今放¶
之則彌六合巻之則退藏於宻用之於身而身修行之¶
於家而家齊推之於國而國治施之於天下而天下平¶
蓋世必窮經而後道明未有舍經而能治理者也是以¶
聖王垂憲必資道以開人賢哲肇基必稽古以作範故¶
伏羲則河圖而演畫大禹因洛書而錫疇孔子刪詩書¶
修春秋寓一王之法周公陳王業制禮樂𢎞百世之規¶
<pb:KR4h0132_WYG_130-5a>¶
況乎精一執中之傳尤重丁寧告戒之㫖如斯顯迹昭¶
然可觀自王道既衰異説蠭起燔烈秦火之餘穿鑿漢¶
儒之弊其間存者不絶如絲莫能究其㫖歸一切趨於¶
茍且夤縁故習鮮克正之於乎聖人之道不行而百世¶
無善治聖人之學不傳而千載無真儒遂令往轍之難¶
尋益發前修之永嘆夫否必有泰晦必有明繇夫濓洛¶
闗閩之學興而後堯舜禹湯之道著悉掃蓁蕪之弊大¶
開正學之宗不幸屢扼狂言既揚復抑又因循數百年¶
<pb:KR4h0132_WYG_130-5b>¶
之間卒莫能㑹其説於一蓋必有待於今日者矣天啟¶
聖明誕膺景運我太祖髙皇帝天縱之聖以武功定天¶
下以文教興太平首建學校頒賜書籍作養人才茂隆¶
政治四海外内翕然同風欽惟皇帝陛下文武聖神聰¶
明睿知纘成大統紹述鴻勲成功盛德雖三皇而無以¶
加事業文章與二儀而同其大治已至而猶以爲未至¶
功已成而猶以爲未成體道謙冲遊心髙逺乃者渙啟¶
宸斷修輯六經恢拓道統之源流大振斯文之委靡發¶
<pb:KR4h0132_WYG_130-6a>¶
揮幽賾鉤纂精𤣥愽采先儒之格言以爲前聖之輔翼¶
合衆塗於一軌㑹萬理於一原地負海㴠天清日曒以¶
是而興教化以是而正人心使夫巳斷不續之墜緒復¶
屬而復聨已晦不明之微藴復彰而復著肇建自古所¶
無之制作纉述自古所無之事功非惟備講於經筵實¶
欲頒布於天下俾人皆由於正路而學不惑於他岐家¶
孔孟而户程朱必獲真儒之用佩道徳而服仁義咸趨¶
聖域之歸頓囬太古之淳風一洗相沿之陋習煥然極¶
<pb:KR4h0132_WYG_130-6b>¶
備猗歟盛哉竊嘗觀之周衰道廢汲汲皇皇以斯道維¶
持世教者惟師儒君子而已未有大有爲之君能倡明¶
六經之道紹承先聖之統如今日者此皇帝陛下所以¶
卓冠百王超軼千古者也臣廣等幸逢熈洽之時謬忝¶
校劘之任每受成於指教亦何假於施爲樂覩就編豈¶
勝歡慶尊所聞行所知求不負於教育正其誼明其道¶
期補報於昇平¶
　　進千家姓表(吳沉/)¶
<pb:KR4h0132_WYG_130-7a>¶
臣沉等言臣聞古者天子建德因生賜姓胙土命氏此¶
姓氏所由興也三代以前有姓以别婚姻氏以辨貴賤¶
所由來尚矣三代以後姓氏寖廣推原其始有以帝王¶
名號爲氏者有以王父字爲氏者有以所生之土爲氏¶
者有以官有以爵及諡爲氏者有以所封之國若邑若¶
鄉若亭爲氏者有以技以物爲氏者故往往姓同而氏¶
則分年代既逺族類益繁於是以氏爲姓而索之族矣¶
厯漢唐宋元生齒之盛華夷之混又有以部落爲姓者¶
<pb:KR4h0132_WYG_130-7b>¶
有因功賜姓者有因過因事因刑改姓者有避諱避仇¶
避難避嫌改姓者有慕前賢名字冒姓者有音訛及音¶
同文異或文同音異轉姓者有省文省言轉姓者其區¶
分類别不可勝紀前代雖有氏族志等書流行於世類¶
皆蒐羅未盡互有詳畧識者病之恭惟皇帝陛下誕膺¶
天命混一區宇車書萬里薄海内外遐陬僻壤咸沾沐¶
聖化安土樂生黎庶阜蕃又非前代之比臣等謹稽諸¶
史諜質之圖籍旁捜愽采類萃成篇約爲韻語凡爲姓¶
<pb:KR4h0132_WYG_130-8a>¶
一千九百六十有八名曰千家姓繕寫呈上極慚膚淺¶
未能悉備萬幾之暇得賜覽觀刋布四方以便初學習¶
讀天下之人有以知聖朝土地廣大人民衆盛恩德深¶
厚而思各保其族於悠久以同躋仁夀之鄉也¶
　　陳情表(簡祖英/)¶
臣祖英九嵗失怙惟慈親鞠育逮長知訓冀或用世以¶
酬罔極臣之志也向叨食元禄爲何左丞參佐適值三¶
山强冦剽掠廣城一門妻女死節五人而老母陳氏爲¶
<pb:KR4h0132_WYG_130-8b>¶
所拘囚臣祖英隠忍不能即死其有愧石苞狥國也多¶
矣兹遇聖朝維新征討不服率土效順咸䝉嘉休乃者¶
三山逆㓂悉嬰鐵鎻臣母得以生還雖臣祖英不孝之¶
罪固所難逃而得以展區區烏哺情私者陛下之賜也¶
臣母子離散復完白骨復肉銘感聖德徹於肝肺雖九¶
死其能報邪陛下又復甄録寄以民社此正臣殞首效¶
命之秋也而臣俛顧自慙不敢拜命者以罪戾已深不¶
宜職在民牧欽惟聖朝以孝道治天下禄秩不容及不¶
<pb:KR4h0132_WYG_130-9a>¶
孝之徒以仁心懷逺人匹夫無有不獲之願況臣事元¶
朝叨爲元臣幸已逃誅母年逾耄孤苦特甚尤宜惻怛¶
而欽恤者也伏望聖慈收囬成命矜其愛日之短俾遂¶
歸飬之圖則母子拭目清平謳歌德澤爲賜多矣今臣¶
年四十有九老母年八十有一鶴髪垂堂西山之日已¶
薄棄親赴任不孝之罪彌深茍違親而事主陛下安所¶
用之果盡奉歡之期然後復求仕進以盡忠罄節非惟¶
遂人子之私亦聖朝孝理之道也¶
<pb:KR4h0132_WYG_130-9b>¶
　¶
　¶
　¶
　¶
　¶
　¶
　¶
　文章辨體彚選巻一百三十¶
